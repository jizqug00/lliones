Dende’l siegru XIX, y seique inspiraos na obra de Jacob Grimm Deutsche Mythologie “Mitoloxía Xermana” onde esti autor analizaba los grandes mitos de l’antigüedá xermana pero tamién los mitos populares alemanes contemporáneos, los estudiosos de las tradiciones populares europeas vienen empreando’l términu de mitoloxía pa describir non solo los
mitos de l’Antigüedá, senón tamién el conxuntu de lliendas orales populares protagonizadas
por ciertos seres sobrenaturales. Asina, en el cántabru Gumersindo Laverde Ruiz publicóu na revista Museo Universal, de Madrid, l’artículu “Mitología asturiana”. Nun yera la primer vez que se trataba de los mitos asturianos, pero si que foi la primer vez, que you sepia, que
nel ámbitu español s’utilizaba’l conceptu de mitoloxía d’una maneira idéntica a la que ye usual
agora, estableciendo amás una definición del mitu popular tovía válida, pues los mitos yeran
pa Laverde: “, seres imaginarios que, residuos heterogéneos sin duda de antiguas y dispersas religiones, pues tal y como los conocemos no forman un sistema, han ejercido durante
largos siglos sobre el espíritu del pueblo misteriosa influencia”. Pero foi nel Portugal decimonónicu onde aparecieron los investigadores que terminoron por consagrar la noción de
mitoloxía popular cumo categoría delimitadora de determinaos aspectos de la tradición oral.
Asina, dende Consiglieri Pedroso comenzóu a publicar na revista O Positivismo, de Porto, las suas “Contribuções para uma Mythologia Popular portugueza” onde estudióu figuras cumo la del reñubreiru, l’home-llobu, las mouras encantadas y outros mitos del
país vecinu. Por esas mesmas fechas José Leite de Vasconcelos iniciaba las suas investigaciones mitolóxicas que cuayoron en nun pequeñu opúsculu tituláu Fragmentos de mythologia popular portugueza, que trataba de los mouros mitolóxicos, las mouras encantadas y los
tesouros máxicos.
Cola etiqueta de mitoloxía popular axuntamos una tipoloxía específica de narraciones orales
tradicionales de carácter fantásticu qu’aparecen protagonizadas por seres sobrenaturales que
nun tienen entidá relixosa. Esto ye, la mitoloxía popular deixaría fuera l’estudiu de las divininades celestiales y los sous avatares terrestres, las distintas epifanías virxinales, los santos,
ánxeles y demás seres sobrenaturales con esistencia cierta pa las relixones actuales y pa los

nes podemos sumar tamién ciertas creyencias, supersticiones, refranes, conxuros, rituales y
fórmulas orales, asina cumo elementos de la chamada relixosidá popular, que vendrían a completar el panorama de fuentes d’esti aspectu del nuesu patrimoniu cultural. Con estas poucas
notas yá podemos decatanos de qu’esta mitoloxía ye n’apariencia bastante modesta y en pouco
se parez a las grandes mitoloxías históricas europeas cumo la griega, la romana ou la irlandesa, caracterizadas por constituir sistemas relixosos estructuralmente coherentes y complexos
con riquísimas cosmogonías, teogonías y reellaboraciones eruditas de gran interés lliterariu y
cultural. La mitoloxía popular ye muito más humilde y craramente propia del mundu campesinu y rural, con unos contenidos amás aparentemente intrascendentes.
En Llión diversos eruditos empezoron a compilar
lliendas mitolóxicas dende principios del siegru XX,
pero la primer vez que na nuesa tierra se presentóu
un panorama bastante completu de los mitos llioneses foi nun artículu del Padre César Morán tituláu
“Notas folklóricas leonesas”, onde, entre outras tradiciones, trataba de mitos cumo’l de La Griega, los mouros máxicos, las mouras encantadas y las
mouras filadoras, las ciudades anagadas, los tesouros,
los culebrones, los reñubreiros, etc; sicasí, César
Morán referíase a esti riqísimu legáu cultural oral
Fig.. Cuélebre.
simplemente cumo folclore.
Ilustración d’Alberto Álvarez Peña.
L’análisis de los mitos llioneses puede facese dende
muitas perspectivas: l’estudiu comparativu con outras tradiciones mitolóxicas, la interpretación antropolóxica que busca entender el posible significáu d’estas narraciones nun contestu
social y cultural concretu, ou, tamién, la investigación orientada a descubrir las eventuales
“pervivencias” de vieyos cultos paganos nestos relatos. La mia pretensión agora ye más modesta y limítase a ufiertar una senciella descripción de los principales entes de la rica tradición
mitolóxica llionesa.
El primer y más destacáu conxuntu de mitos que se van desaminar ye’l conformáu por aquellas
tradiciones que se vinculan de maneira más directa col paisaxe llionés, y que sirven pa esplicar
ou interpretar el territoriu en clave fantástica, especialmente dalgunos accidentes xeográficos
peculiares cumo cuevas, fuentes, ríos, ruinas, cárcavas, antiguas minas, resquiebras, castros,
piedras enormes, despobraos ou peñeos. Yá seyan elementos topográficos naturales, ou restos arqueolóxicos, la percepción

d’estos elementos polos campesinos yera que foron obra de seres
fantásticos, ou son el sitiu onde moran ou se manifiestan esos daemons. Son llugares siempres
asitiaos fuera de los puebros y aldeas ou de las zonas de cultivu onde se desenvuelve normalmente l’actividá de las personas, pero
que se racionalizan a escala humana
vinculándolos a ciertos númenes que
viven nuna realidá que nun ye la ordinaria de la xente, que ye diferente y sobrenatural, anque a veces, en ciertas
situaciones y momentos, esa realidá
paralela puede percibise por dalgunas
personas.
Fig.. El Furacón de los Mouros, Librán.
Fotografía de Miguel Ángel González.
Esti feixe de tradiciones está formáu por
seres mitolóxicos cumo los mouros, personaxes fantásticos a los que se-ys atribuye la feitura
d’antiguas edificaciones y construcciones de las solo quedan, xeneralmante, las suas ruinas.
Tamién determinaos elementos topográficos cumo cuevas, resquiebras ou peñeos relaciónanse colos mouros míticos que bien de veces se tracamundian nas narraciones populares colos
musulmanes históricos presentes n’España a lo llargo de muitos siegros. Los mouros viven ou
vivieron en bastantes narraciones llexendarias llionesas nel interior de la tierra, onde custodian igresias, fornos, casas ou palacios. Pero, sobre todo, la característica principal de los
mouros ye la sua relación col ouru y los tesouros. Ye mui significativu que muitos restos arqueolóxicos de la minería del ouru de la dómina romana que se conservan na provincia de
Llión aparezan lligaos con tradiciones protagonizadas por mouros. Una llienda de mouros en
Llión suel señalar un llugar con restos arquelóxicos.
Xunto a los mouros tenemos outru importante manoyu de narraciones míticas que ye’l de las
muyeres sobrenaturales que reciben en Llión nomes mui variaos: mouras, moras, xanas, jianas, señoras, mozas, encantos, dueñas, doncellas ou madres. Cásique todas estas denominaciones aluden a muyeres fantásticas que se relacionan col augua, ou con cuevas; quitante las madres que tienen un carácter malváu, estas muyeres fantásticas suelen presentase cumo mozas mui guapas que faen llabores mui característicos y propios
de las muyeres na sociedá tradicional llionesa cumo tecer, filar, tender ou llavar la roupa. En
dalgunas lliendas estos seres manifiéstanse especialmente na nueite de San Xuan y custordian
tesouros. N’ocasiones estas muyeres sobrenaturales adoptan con forma d’una culuebra monstruosa qu’un mozu tien que desencantar con un beisu, pero fracasa pol miedu que-y produz
esti ser.

Una tipoloxía de muyeres fantásticas diferentes son aquellas que podemos chamar mouras
filadoras. A diferencia de las mouras del tagayicu de seres anterior, estas mouras son xigantescas y nun se limitan a vivir nun entornu
concretu, senón que tresforman el paisaxe colocando enormes piedras mientras van filando
con rueca y fusu. Outra muyer mítica xigante ye La Griega, que protagoniza una serie de
lliendas localizadas siempres en zonas de ribeira de los ríos Porma, Órbigu, Bernesga y
L.luna. La Griega ye una filadora que construye una canal pal sou molín, qu’está nun altu y pa
ello vai asucando’l tarrenu col tarugu de la sua madreña; pero la sua soberbia espresada nuna
coplina motivan que la divinidá acabe por esbarrumbar toda la construcción, molín y banzáu. En dalguna narración el castigu a la sua irreverencia ye una rigada que La Griega intenta
detener col sou mandil sin éxitu. Los restos arqueolóxicos que se vinculan con La Griega suelen estar relacionaos cola minería aurífera romana, anque tamién hai llugares mui vinculaos al
mitu cumo La Quebratada, en Vegas del Condado, que nun parez entrar nesa categoría.
Tenemos que mentar tamién las tradiciones míticas referidas a los tesouros. Prácticamente
nun hai llugar llionés que nun tenga una pequeña llienda, topónimu ou historia relativa a un
tesouru escondidu na xeografia local. Muitas veces la situación concreta d’un tesouru ye descrita con una rima, por exemplu: “Entre
Tamba, Tambico y Tambicón / de tres collados que son / hay un tesoro que vale más que la
ciudad de Leén / y toda su guarnición / que hay
que sacar / con pata de oveja / con moza gaceta
/ o punta de reja”. Tamién houbo en Llión gacetas, llibros ou papeles que describían onde estaban los tesouros. En muitas ocasiones l’accesu al
tesouru tien gran riesgu, pues las riquezas suelen
estar encantadas. Outras veces la chalga tien una
apariencia enigmática, en forma de pita y pitinos
d’ouru, por exemplu.
Outru conxuntu de lliendas mitolóxicas llionesas
Fig. La chioccia con i sette pulcini. Obra d’orson propias de los ámbitos más cercanos a los
febrería longobarda en prata dourada del s. VI.
Muséu y Tesouru del Duomo di Monza, Italia. paisanos y paisanas del ámitu rural, que ye onde
los nuesos mitos pervivieron hasta hai pouco y
onde permanecen n’estáu latente na memoria de los depositarios del nuesu saber popular.
Vamos principiar pola casa que ye’l llugar onde aparecen mitos cumo’l sumiciu, ser que se
dedica a esconder misteriosamente las cousas, ou’l trasgu que ye un ente con forma humana
que vive en casas molestando a los habitantes con pequeñas trastadas cumo trenzar las

clinas de las yeuguas ou cambiar la comida por moñicas. A veces las bromas son tan molestas
que’obrigan a la familia a mudase de casa. Esti ente tracamúndiase con outru ser mitolóxicu
bien próximu que recibe nomes cumo’l de diañe, diañu, diabru, demo ou cochino-puerco, y que centra las suas andanzas nos caminos a la busca de personas de las que poder burllase, anque sin mayores consecuencias. L’acción más recurente del diañe ye la d’adoptar la figura d’un animal desvalidu y aterecidu, xeneralmente un cordeiru ou un cabritín, qu’aparez de nueite y
que ye recoyidu por una persona que lu lleva a casa pa calecelu nel llar. De sutaque’l diañe
recupera la sua forma auténica entre grandes risotadas causando miedu y desconciertu a quien
lu acoyíu. Pero tamién hai trasgos que se tresforman n’animales pa introducise nas viviendas
humanas, ou que s’entretienen en facer llumes polos caminos, cumo en Senabria.
llobu tamién ronda polos caminos,
anque resulta más inquietante que los mitos anteriores. Na tradición llionesa la
licantropía ye muitas veces un asuntu de
familia ya que la conversión en llobu d’una
persona contra la sua voluntá puede ser
consecuencia d’una maldición de los padres ou de los padrinos, quien, ante un
mal comportamientu de fiyos ou afiyaos,
provocan la sua tresformación en llobu
por un períodu de siete años. A veces la
conversión en llobu de dalguién fáise gracias a una pelleya que se puede poner y
quitar a voluntá. En dalgunas comarcas
llionesas el séptimu fiyu masculinu conseFig.. Home-llobu.
cutivu d’una familia conviértese en llobu
Ilustración d’Alberto Álvarez Peña.
cada ciertu tiempu. Un curiosu relatu diz
cumo una muyer, atacada por un llobu que-y arrincóu parte de la saya, acabóu por decatase de
que’l sou home ye un licántropu al ver qu’ésti tenía filos de la sua saya entre los dientes que
fuera mordida pouco antias pola fiera.
Tampouco faltan na nuesa mitoloxía la creyencia en espíritus nocturnos colos que meyor nun
topar. Hai quien apunta un vieyu raigón paganu a las porcesiones de muertos qu’en Llión
tienen nomes cumo santa compañía, huéspeda d’ánimas ou la buena gente y que se dedica a
anunciar la muerte d’aquellos colos que s’alcuentra de nueite polos caminos, ou d’enfermos

mo pantasmas que solicitan a los vivos reponer una muria desprazada del sou sitiu en vida del
difuntu pa poder entrar nel Cielu, ou que nun pueden dir al Infiernu por llevar puestu un hábitu sagráu.
Un últimu grupu de mitos llioneses, posiblemente los de raíces más antiguas, ye’l compuestu
por aquellos entes que se relacionan con ciertos elementos de la naturaleza cumo son los fenómenos atmosféricos, y que tal vez nos remitan a antiguos cultos animistas. Nesta crase podemos incluir al reñubreiru, ser que
gobierna las ñubres y la truena y que puede estrozar cultivos, personas y ganaos mediante rellustros. Nesta figura parecen amesturase varias tradiciones mitolóxicas diferentes, la más antigua sería la del ser que dirixe la tronada, pero puede ser qu’esti ente acabara confundiéndose con tradiciones más modernas cumo la del meigu qu’estudia artes máxicas pa deprender a
controlar las ñubres.
Un fenómenu atmosféricu que la nuesa cultura popular relaciona con criaturas fantásticas ye
l’arcu la vieya, que se produz cuando se reflexa la lluz solar
na atmósfera al chover formando asina un arcu colos siete colores visibles del prisma. Esta
Vieya, que se manifiesta de muitas formas, está presente en tódalas culturas campesinas europeas y designa numarosos fenómenos de la naturaleza; los oríxenes d’esti numen seique puedan remontase al Paeolíticu Superior momentu nel que aparez el cultu a la Gran Madre. Esti
ser preséntase tamién cumo la Vieya del Monte, que cuez pan nun fornu na sua cavierna del
monte onde vive sola pa regala-ylu a los nenos; anque tamién puede aparecer cumo una vieya
que fila con rueca y fusu na lluna.
Por último, el mitu llionés del culebrón ou cuélebre ye una
manifestación local del mitoloxema de la “culuebra antigua”, monstruu primordial que reclama tributos y sacrificios
humanos a los qu’engulle sin misericordia. Nas nuesas lliendas estas culuebras xigantescas viven en montes y cuevas,
cumo constatan las lliendas referidas a esti ser localizadas en
la Peña Gotera, ou en castru Rupiano. Estos culebrones llioneses d’impenetrables escamas
devoran ganaos y xente, hasta qu’un santu llogra matalu faciénNicolás Bartolomé Pérez ye autor
dolu tragar una torta ou una fogaza envenenada ou con unos
del llibru Mitoloxía popular del
fierros en caldia dientro, anque n’outras narraciones ye un
reinu de Ḷḷión. caballeiru quien mata al culebrón cola sua espada.
