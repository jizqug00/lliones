Paez mentira pero yía verdá. Yá pasanon trentaicuatru anos d’aquel.los
tiempos felices, inxenuos, chenos d’ilusión. Las tres obras de teatru
qu’atouparedes aiquí yá fonon todas representadas, pero nun taban
publicadas. Cuántas veces m’embizcanon pa que las editara dafeito,
pero enxamás alcontréi momentu que cuadrara. Aquel.las fuechas, escritas con una antigua máquina d’escrebire «Olivetti», tuvienon asperando hasta güei a salir a la l.luz ya anímovos a tous a representalas
porque séi bien que vos prestará tanto cumu a mí me prestóu. Paséi un
ratáu mui guapu al copialas al ordenadore, veníanseme tantas alcordanzas d’aquel.los anos mozos. Alcordanzas qu’espertanon outra vuelta
esi l.lume qu’entovía ardía no corazón, esa braneta que paicía apagada
pero qu’en cuantas s’acinga, bril.lea encesa ya con xeitu.
La hestoria d’estas obras ta xunida a la de los grupos ya la xente que
las representanon. Las dúas primeras, Caldu de berzas ya El filandón
del madreñeiru, fonon representadas pol grupu El Cudoxu de Palacios
del Sil. La tercer obra, L’ouru la fontana, por outru grupu, Fuexu, con
xente d’Asturias ya L.león que taba viviendo en Madrí.
Tou comenzóu no branu de con El Cudoxu. Cumu sabedes, el cudoxu yía esi ganzu de flores mariel.las que naz na nuesa tierra, paecidu
a una escoba ou xiniesta. El cudoxu sirve pa faer escobas pa barrer la
corte. Ya sirvíu tamién pa bautizar a un grupu de comediantes «mozos
ya mozas de Palacios» que quería dedicase a la comedia. Yéramos nuevos, muitos tovía nun trabachábamos, dalgunos vivíamos fuera, pero pol
branu axuntábamonos tous no pueblín, Palacios del Sil, que cumu sabedes comparte l.lingua, cultura ya xeitos cona zona de bable occidental
d’Asturias ya L.león. Daquel.la yá taba you namuráu de la nuesa l.lingua ya
tenía escrito dalgunos cuentos. Los mozos ya mozas de Palacios parl.lábamos en «pal.luezu» cuando díbamos de farra ya pasábamos rataos

muito prestosos. Ya ¿por qué nun siguir esa comedia de la vida, arriba nel
escenariu? Pa faelu necesitábamos una comedia, cúmu non, en pal.luezu. Puxme a escrebire ya asina nacíu Caldu de berzas, una obrina divertida, que eichábamos tras un telediariu de noticias cortín, el «Parte
Radiu La Gocha». La respuesta de la xente deixóunos a tolos del grupu
empaponaos pos nun nos maxinábamos un ésitu paecidu. En Palacios
chenemos tres días seguidos el «Salón las Escuelas Viechas». Venían
las viechinas, dalgunas con tachuelu en manu ya tou, ya dibil.lidas comentaban, «¡Ai ho! ¡Si parl.lan a macháu, igual que nós!». Esi branu
eichemos tamién el «Caldu» por tola arrodiada: no concechu palaciegu
 ya por L.laciana ya Babia. El gran dibuxante ya pintor babianu Sierra fixo’l dibuxu’l pote
que se convirtíu en símbolu de la obra. Por supuestu, que muito aidóu
contar no grupu con verdadeiros tesouros de la comedia, ya quiciás la obra nun taba
del tou mal feita. Pero l’ésitu de la comedia afitóuse tamién en saber
coneutar cona xente, que dalguna manera vía nel escenariu representáu
parte’l sou mundu. Un mundu que-l.ly prestaba porque yera’l de la sua
tierra, la sua xente, conos sous dichos, vezos ya tópicos. Na sua l.lingua. Cumu dicía al prencipiu, la comedia soupo arrevolver las branetas
ya’l l.lume qu’había umbaxu ardíu.
Aquel Cudoxu, cuala escoba máxica, esnalóu. Volóu a Madrí, n’abril
de, a eichar el Caldu no «Centro Asturianu» de Madrí, onde foi
tamién un rotundu ésitu.
No branu d’esi mesmu anu, nacíu la siguiente obra, El filandón del
madreñeiru, que El Cudoxu eichóu namás veces en Palacios. Esta vez
foi una obra más l.larga, pero nun menos divertida, anque con muitas
más complicaciones d’escenografía,
que faían cuasi imposible l.levala fácilmente polos pueblos.

L’ésitu continuaba, anque «acababa’l branu» ya suspendíase l’actividá’l grupu.
Aquel Cudoxu tovía tornaría en a eichar outra vuelta Caldu de
berzas ya sacalu pola provincia l.leonesa: Páramo, Cacabelos, Igüeña. cono mesmu ésitu con que entamara. Ya l.lou quedóu en poula. Ya no camín quedanon dalgunos suenos cumu’l de
faer un cortumetrax cona hestoria’l Caldu. ¿Taremos tovía güei a tiempu de faelu?
Anque’l primer «Cudoxu» murríu daquel.la, anos más tarde, en, repol.lecíu outru «Cudoxu» en Palacios, con xente más nueva. La
obra escochida foi tamién Caldu de berzas. Aquél segundu Cudoxu furrulóu un par de branos pol concechu palaciegu ya esparecíu. Daquel.
la yá yera más complicáu organizar en branos de poucas semanas de
permisu ensayos ya representaciones, pero nun deixemos enxamás de
faer rir a farta ail.lí onde díbamos.
D’outramiente, a primeiros de axuntémonos en Madrí unos
cuantos mozos ya mozas «astur-l.leoneses» pa formar el grupu Fuexu.
Dalgunos yeran de Cangas del Narcea, Pola Lena, Páramo ya Palacios.
Tous teníamos relación cona tierrina pero vivíamos en Madrí. Nun foi
fácil atoupar a xente pa faer tolos papeles, pero finalmente cuadróu. El
nome, Fuexu, yía un topónimu palaciegu referidu a una val.lina guapa
ya alta, colgada enriba un val.le: una poza grandona engaramada na
montaña. Grupu nuevu ya obra nueva: L’ouru la fontana. Ya anque’l grupu eichóula namás una sola vez, el d’abril de na Casa de León
de Madrí, al públicu prestóu-l.ly tanto cumu en pasadas ocasiones. Ía
curiosu pensare qu’esta obra, L’ouru la fontana, que contenía la hestoria
más actual ya moderna –inclusu no segundu actu l’aición situábase

anos no futuru – quedóu güei más desfasada que denguna outra, en parte pol cambéu teunolóxicu, yá que nesi segundu actu
hai dalgunos golpes cómicos feitos cona «teunoloxía musical» vixente
fálase de «l’agucha del toucadiscos» de los vinilos, dalgo que
güei, no sieglu xxi, na era los DVD’s ya Smartphones, nun se comprende ou suena tan anticuáu cumu una gramola. Por eso vime obligáu
a cambiare la fecha na que trescurre esi segundu actu, ya retraséila
a, pa ponela en sintonía cona «teunoloxía» habitual ya conocida
daquel.la.
Gustaríame güei, más val tarde que nunca, animavos a tous pa que
vos xubades al carru la comedia. Comediantes d’acó ya acul.ló.
¡Chámovos güei! ¡Bebéi d’esta xarra la comedia! Yía un «caldu en madreña d’ouru». You yá la probéi, ya viaxéi por val.linas floridas con cudoxos ya fuexos. Pero cuando pase l’iviernu, xerminará arriba nos cuetos
outra vuelta la xistra. Ya enxarnarán na braña más papolas ya cudoxos.
Ya l’aire chenaráse en Fuexu de risas ya calore, de branu ya comedia.
Francisco González-Banfi, mayu

A la hora d’escrebir l’entamu anteriore nun podía maxinar que los primeiros que beberíamos de la xarra de la comedia outra vuelta seríamos
nós mesmos: nesti branu inolvidable en Palacios, volvíu a estal.lar ail.lí la chispa de la ilusión ya un nuevu Cudoxu repol.lecíu pa organizar l’homenaxe pol centenariu del nacimientu d’Eva González, el ya
¡Mamaaa.!
¿Quéi.?
¿Qué hora ía?
Las diez, querida, un poucu más ya quedamos dormiendo
cumu gochas hasta l’anueitecere.
Home, cal.la, tantu filandón ayere, ¡agora qué quieres! Voi
a vestime escapáu.
¿Ya’l tou home marchóu?
Sí, sentilu marchare. Nun ves que tenía qu’arriandar las pataquinas la l.linare.
¿Tóucanos güei la vecera?
Aio, digo you.
La ficha de la bulica, Chelu, sal pa la cocina onde la viecha ta tizando la
cocina de carbón.
¡Güei.! ¿Entovía tas asina? Anda, marcha a ponete dalgu.
Pos tiza tu la cocina.
Buenu, buenu, pero habrá que muñir las vacas. Si nunl.lys estamapanan d’esta los tetos, ¡probetinas!

Agora marcha la bulica ya al ratadín entran L.lucía ya Xuanín.
Buenos días.
¡Home, amanecistis! Anda L.lucía, vaite a muñir las vacas.
A vere si almorzamos dafeitu.
¡Siempres teo que ser you!
Ya tu, ¡zánganu! ¿Ónde pasas las nueites? Ayere asperémoste bulica ya you hasta las tres, ya nun parecisti.
Tenía cousas que faere.
Yá, yá, ¡tenías que pingoniar por ahí!
Siempres tamos igual.
Claru, el gal.lonín quier salir del pol.leiru.
Pos sí, porque.
Escuita, escuita bien a tua madre, porque eso d’andare
pola nueite por ahí tien que s’acabare.
Pero.
Ya aspera a que venga’l tou padre.
¡Gárabu! ¡Más que gárabu!
¡Mía madre querida!
¿Qué créis? ¿Que’l probetacu de papa vai dir siempres él
a arriandar la l.linare? ¡Virxen Santísima! ¡Ya teniendo fichos en
casa! Non, si yá lo dicía you: ¡cría glachas ya sacarante los güechos!
Pero.
Ya sigue andando pola nueite por ahí, ¡tontalán! ¡Oxalá te
chamen el Curuxu!
¡Qué espoliu tais formando! ¡Con estos glachidos vai enterase toul pueblu!
¡Ya enterábase bien!
¡Andai! ¡Fervéi’l l.leite ya almorcemos!
Yá ta cal.lentando’l que quedóu d’ayere.
Buenu, buenu.Sentáivos pa que vos vaiga sirviendo.
La bulica ya Chelu estruncuñan conos cacharros pola cocina.
¡Qué pacencia hai que tenere conos rapaces d’agora.!
¡Pacencia, pacencia.! ¡Estandol.lazos yía lo que-l.lys fai
falta! ¡Cueches aquel cousu más reciu ya onde manque más.!
¡Sí, chacha, sí! Un cuantu más de xostrazos nun-l.lys vendría mal.
Mientras la madre ya la bulica preparan l’almuerzu, los fichos falan de
sutruchu.
¿Tuvisti ayere con.?
¡Xisssss! ¡Cal.la! ¡Que nos óin!
¿L.lou quéi?
¡El l.leite! ¡El l.leite! ¡Que te marcha’l l.leite!
¡Virxen Santísima!.
¡Aio, chacha! ¡Qué esparabán! ¡Si nun s’arramóu pingada
denguna!
¡Ah, ah, buenu! mm. ¡Contéi que s’arramara tou.!
¿Ya entós qué piensas faere?
Dicilu agora nel almuerzu.
¡Ai, monín! ¡Que Dious nos cuecha confesaos!
La madre vien a servir l’almuerzu.
¿Cuántu quieres? ¿Un tazón bien chenu?
Perfiero un coñá doble.
¡Tu tas tontu!
Esti harmanu tou nun séi qué burricadas diz.
Nun-l.ly faigas casu, ¡ta apaxaráu!
Mama, bulica, teo que vos contare dalgu.
Aspera, escuitái un momentu.
You nun sientu nada.
Esu nun m’estraña.
You tampoucu.
¡Xordas cumu chábanas!
Nun oís, ¡yía papa!
Buenos días.
¡Nin que l.levara puesta una chucarina!
¡Esti fichu tou tien ouyidu de gochu flacu!
Muito ceu vos l.levantades.
¡Sí home sí! Un poucu más ya cenamos en vez d’almorzare.
Andái ya servime un poucu l.leite que toi afamiáu.
¿Qué tabas diciendo tu, cereisu?
Pos yera. Yera qu’acabo de tomare una decisión.
¿Una decisión? ¿Ya cuala yía?.
Pos que. Voi a casame.
¡Tu tas tontu!
¡Folgazán! ¡Agora que yá valías pa faere dalgu en casa!
¡Tolu! ¡Yá te deixesti enrechuscar por dalguna l.loba! Non,
si siempres fostes un tontalán.
Xuanín, ¿pero yía yá de seguru?
La bulica l.levántase ya abre la ventana. Mientras fala con una vecina a
glachidos, Xuanín queima los l.labios cono l.leite ya marcha escapáu pal
fregadeiru.
¡Tumixaaaa! ¡Tumixaaaa!
¡Quéi.!
¡Que’l nuesu rapaz cásasenos!
¡Ai, Dious! ¡Tará al.louriáu!
Al.louquecíu del tou, lo mesmo qu’esti bartolu de gal.lón
que nun apara de tocar la gaita.
¿Cómo ponedes tan cal.liente’l l.leite?
¡Tolu! ¿Nun pueis asperar un ratadín?
¡Pos yá m’escaldéi bien la l.lingua!
¡Si t’escaldaras biensiuquéi!
Xuanín, harmanín, pienso que fais muito bien en casate.
Buenu, home, buenu. Ventidous anos nun son mala edá
pa casase. ¿Ya cúmu se chama la moza?
Venancia.
La madre, que taba bebiendo’l l.leite, agomítalu tou dafeitu ya la bulica
esváciase del tachuelu onde taba asentada.
¡Zátaru!
¡Mala zorra te coma! Venancia diz, ¡esi cousu flacu ya escuchimizáu cumu una breva escurrida!
¡Tu tas atontecíu!
Nomenón, nun la conocedes, nun yía d’aiquí, yía del publatín esti, Rapouseiru’l Val.le.
Yá sabía you que raposa tenía que sere.
¡Nun digas burricadas, buela!
Aiho, Xuanín, l.lou si quieres casate failu.
¡Ai, Dious! Puei que teas razón, Xuan, yá yera hora de
qu’asentara’l tiestu esti zafalandrán.
¿Ya cuándo vas a presentanos a la moza?.
Ah, buenu, pos. Olvidábaseme dicivos. Que l’outru
día invitéila a comere.
Muito bien.
Invitéila a comere.güei.
¡Mala centel.la te parta!
¡Ai zalampernu! ¿Ya agora que quieres que-l.ly dea de comere si son las once ya ta tou ensin faere?
¡Esti pil.lechu quier acabare con nós! Pero antias ¡pégo-l.ly
un estandol.lazu! ¡Ven acá!
Bulica, ¡nun se t’ocurra! ¡Nun se t’ocurra!
¡Madre querida! ¡Probe de nós ya probe de la que te cuecha!
La buela que taba presiguiendo al nietu con una escoba, apara de repente,
l.lévase las manos a la cabeza ya glacha:
¡El sal.! ¡Oh, Virxen! ¡Que nun tenemos sal! ¡Tumixaaaa! ¡Tumixaaa!
¡Non, si esti cagachón l.lévanos güei a la furaca! Vaite, marcha fuera de la mía vista.
¡Déxalu tar mucher!
¡Oh, Virxen! ¡Qué casa l.loucos!
Yá marcho, yá. Sobre las dúas taremos aiquí.
Zárrase’l telón.

Actu segundu
¡Venancia, ven! ¡Venaca ven!
¡Cal.la la bouca ya nun me chames cumu si tuvieras afalando’l ganáu! Sabes que nun me gusta’l nome de Venancia: «Naxa»
chámanme tolos que me quieren.
Nun tan aiquí, pos voi a chamalos pa que vengan escapao.
Vaite, vaite.
Naxa, al quedare sola fala al público.
Ou muito m’enquivoco ou aiquí güel a caldu. ¡Güei! ¡Qué potáu de caldachu
de berzas! ¡Uaax! ¡Cono noxu que-l.lys teo! Amás, cuando como
berzas, éntranme unos sudorísimos pol cuerpu que –nun séi por
quéi– fainme dicire unas toladas que paezu fata. You creyo que
tola culpa yía de mama que cuando ponía caldu yera quien a metémelu polos güechos. Güei, si me ponen caldu, fairéi cumu si me
cai’l platu por un escuidu ¡ya asina s’arramará tou pol suelu!
Vamos L.lucía, ven comigu a saludar a la moza.
¡Yá voi que toi escarpizándome’l pelu!

La bulica entra na cocina renquiando un poucu. Naxa yá moscóu d’al
l.lau’l pote ya marchóu escapao a sentase a la mesa. Al ratadín vien L.lucía
con Xuanín.
Buenos días, mía ficha, aiquí tienes al censu d’esta casa.
Nun diga esu, vusté yía la bulica ¡Xuanín falóume tantu de
la sua buela! ¿Cúmu ta vusté?
Mal querida, mal, la rema vai metiéndoseme nos güesos
ya nun me dexa vivire.
Entran L.lucía ya Xuanín.
Hola, Venancia, you soi L.lucía, l’harmana de Xuanín.
¿Cúmu tas, L.lucía?
Pero sentaivos, nun teades de pía. La comida yá ta feita.
Papa ya mama vienen agora.
¡Mía nena! ¡Qué guapa sos! Ya nacida en Rapouseiru’l Val.le, ¿verdá?
Sí, d’ail.lí soi. ¿Conoz vusté a dalguién del mieu pueblu?
¡Home.! Al tíu Botiel.lu, a Costantona, a la tía Petronila,
¿quiensiuquién? Si you tenía un noviu en Raposeiru d’Arriba, antias, cuando yera nueva, ya pa nun tener que xubire al.lá arribones
víamonos en Rapouseiru’l Val.le. ¡Ai, Dious! ¡Aquel.los sí que yeran buenos tiempos!
Entran Chelu ya Xuan, los padres.
¡Nun me digas qu’ésta yía Venancia!
¡Home, mama, nun querrás que seya you Venancia!
¿Cúmu tas, ficha? Porque tu yá aiquí sos cumu una ficha más.
Muitas gracias, señora.
¡Teo que reconocer el buen gustu del mieu fichu!
¡Qué padre más cumplidu tienes, Xuanín!
Pero asentaivos, que voi a servir la mesa. Cumu esti carqueisu nun nos avisóu con tiempu suficiente güei la comida yía
del tou corriente.
Pero tu, ¿sos gocha de buena bouca, verdá?
¡Mama! ¡Por Dious, qué cousas tienes!
Venancia, ya ¿cúmu vos conocistis? Xuanín nun nos contóu
cousa denguna de lu vuesu.
¡Güei! ¡Foi pa mexáse de risa! Taba you un día conas cabras
nuesas nel Altu la Serrantina.
El que da contra’l nuesu pueblu.. cuando se m’ocurríu cortar unos gamachos que había
pa esti l.lau contra las penas. Voi a cortalos ya nun teo navacha.
Total, que trato d’esgazalos ya nada. Trato d’arrincalos ya nada.
L.lou tiro cuantu pueo del gamachu, you pa esti l.lau ya’l tueru
pal outru, tal que nunu d’esos emburriones el tueru puxa puxa,
tantu tantu que. ¡Tracatax! ¡Peguéi un xostrazu! ¡Oh, Virxen qué

non. Cayera broucia abaxu ya quedara engaramada nun norme
rebol.lísimu. You pensaba: agora ou cueches l’avionetu ou rompes el dentame tan guapu que tienes hasta’l últimu culmiel.lu ya
quedas melfa ya cona mandíbula esencaxada. En fin, puxme a
glachare cumu una l.louca que –¡amagar nun berraba con tantu
xeitu!– ya cuando yá comenzaba a pensar que me comerían los
l.lobos. ¡Parecíu’l sou rapaz! ¡Oh, Virxen! ¡Qué esparabanes tuvimos que faere pa baxare! Él abarcuxóu abarcuxóu lo mesmito
qu’un esguilu ya chegóu aonde taba you esvaciada. Cochíume
bien cochida ya baxemos ente canas ya más canas, ¡no mediu
d’una fuchicada! ¡Ai, Dious! ¡Con dicivos que paicíamos l’aliñu
d’una ensalada!
¿Alcuérdaste cuando cuasi cayisti del tueru p’abaxu?
Mialma si nun pudisti alcontrar nada mechor pa garrate.
Probetín, mieu nenu. Arresulta que m’acinguéi en falsu ya
l.lou garréi-l.ly a Xuanín por onde cuadróu. Ya cona outra manu
alcontréi una canina que foi la que me salvóu. Namás qu’apalpéi
al probe rapaz, perdíu l’equilibriu ya pegóu un xostracísimu. Ya

menos mal que tábamos cerquina’l suelu que si non. You víalu
ende arriba ya dicía-l.ly: «Nun te muevas un nada que t’esvacias
pal ortigal», porque había un ortigalísimu pa itrás d’onde taba él.
Pero el probetacu acingar acingóuse ya cayíu de brucias pal ortigal.
¿Foi aquel.la vez que tuvo la cara cumu si la metiera nun
truébanu con abechas?
Aquel.la foi, aquel.la.
A la vez d’esti calechu improvisáu, Chelu vai sirviendo los platos de caldu.
Naxa aproveita la conversación pa esfaése del caldu de berzas.
Pos el probetacu cayere cayíu igualitu qu’un sacu de patacas, asina. ¡Ai, Virxen Santísima! ¡Toi cumu una chueca!
¡Oh, Virxen! ¡Tas pingando! Dexa, dexa que vaiga a por un
zalampernu pa l.limpiate.
¡Taréi borracha!
Sírvote agora más, aspera.
¡Nin se t’ocurra! ¡Non! Si yá nun me quedaba pingada denguna, ¡un culín namás¡ ¡un culín.!
Nomenón, dexa que te sirva más. Aiquí siempres tenemos
comida a farta. Cumu tolos días güei hai tres platos.
Siempres, siempres.
Yá nun se nota la manchina.
¡Qué normidá! ¿Tres platos? ¡You cuasi nun pueo con unu ya
mediu! Por favor, dexa que pas al segundu, ¡ou si non estampanu!
Chelu, muchere, déxala que nun yía gocha que vaigamos
a matar pal samartinu.
¡O vi! ¡O vi, mama! ¡Qué cousas tienes!
Muchere, ya ¿qué platos tenemos pa espués?
Pos. Cachelos con berzas. Ya. Tortiel.la de berzas.
Naxa pon cara d’esesperación.
Primeiru caldu de berzas, segundu cachelos con berzas ya
terceiru tortiel.la de berzas. ¡La Virxen, qué berzada!
¡Sssss!. Ei,.Claru. Yía que güei. No nuesu pueblu.
Celébrase. ¡Celébrase’l Día la Berza!
¡Ai, Dious! You nunca. ¡Aio!
You nunca faltéi de casa’l Día la Berza. Porque, hai que vere, ¡son tan
ricas! Yá séi you por qué los gochos cómenlas con tanto xeitu.
Ya a tí, Venancia, ¿gústante las berzas?
¿A mí? ¡Güei! Nun como outra cousa. Préstanme más que las
cereisas con pan ou que’l queisu con vinu. ¿Las berzas? Cómolas
con tou. Cuando nun séi qué comere, crax, muerdo una berza ya
entós la vida yía mechor pa mí. ¡Lo que
hai que faere pa quedare bien!
¡L.lou, voi a eicháte un buen platáu de cachelos con berzas!
Oi, non, por favor, que yá toi muito farta.
Pero si pa estu nun te da más estar chena, anda toma.
Naxa amira pal públicu con esasperanza porque nun tien más rumediu que
conformase cono platáu de cachelos con berzas.
¡Madre querida! ¡Si lo chego a sabere trayíate no Día’l
Feisán!
¡Conformábame cono Día’l Güevu Fritu!
¿Qué dices, ho?
Nada, nada, que no mieu pueblu celebramos el Día’l Güevu
Fritu. ¡Fórmase una güevarada!
Ya ¿qué faedes? ¿frides güevos?
¿Güevos? ¡Güevones! Las pitas de Rapouseiru ponen unos
güevísimos cumu nun los hai en parte denguna. Con dicivos que
la xente a veces s’enquivoca ya en vez d’un güevu ¡trai una pita!
Porque yía verdá, ¡sere son igual de grandes!
Pos los d’aiquí nun s’enquivocan non. ¡Porque los güevos las
nuesas pitas son siempres más grandes que los mesmos gal.lones!
¡La Virxen! ¡Yía que la cousa tien güevos! Vamos, quiero
dicir, la fiesta.
¡Anda, Venancia! ¡come, amanduca, que nun te veyo comere nada!

Naxa pon cara sonriente a Chelu ya cara de noxu amirando pal públicu.
Papa, ¿cúmu andan las cereisas esti anu?
Aio, cumu nevóu pa San Xuan, tan muito retrasadas.
¿Ya en Rapouseiru?
Home, ail.lí vien siempres el Cereisu. Ía’l paisanu que vende
cereisas. Traelas trailas de la comarca la Berza.
¿La Berza?
El Bierzu, que dix, ¡toi tonta.! ¡Yá
comencéi a dicire toladas!
¿Quier dalquién más cachelos con berzas? De seguru que
tu sí quieres, ¿verdá, Venancia?
Non, non, yá nun pueo más. You fártume disiguida. Hai
días que con media pataquina yá toi espachada.
Ah, non, pos la tortiel.la de berzas tienes que la probare.
Pero.
Nada de peros, que you séi bien cúmu vai prestate.
Buenu, pos esplicáinos. ¿Pa cuándo queredes entamar la
boda?
Ceu, muito ceu. El prósimu mes nun más tardare.
Pos you toi encantáu d’arrecebir a una nueva ficha, ¡amás
siendo tan guapa!
¡Ya tan sempática!
Teníamos pensáu vivir aiquí un tiempu, hasta que you
faiga la nuesa casa nel eiru las Veigas.
¡Home claru! ¡Aiquí lu que sobra yía sitiu ya camas!
¡Yá verás Venancia cúmu vamos a cuidate! Gustándote tantu las berzas, tendremos toditos los días ¡Caldu de berzas!
Gracias, pero. Xuanín, guapu, teníamos que dir a vivir an
ca la mía madre. ¿Quién va a cuidala? La probe quedará solina
cuando marche you.
Pero ¿acasu la tua harmana pequena nun será quien a cuidar d’el.la?
¡D’esta cambio’l nome de Venancia pol de Berzancia!
¿Qué dicías ho?
¿Que si agora tamién tenemos de postre dulce de berza? ¡Güei! ¡Perdonáime! Pero yía que toi
un poucu mareada ya conos nervios de punta. You qué séi, será la
calore. ¡Toi sudando igualitu qu’un pitu!
Pos you nun teo calore denguna.
Tarás mala.
Non, que va.
Será que tas avezada a los aires frescos del tou pueblu.
Rapouseiru’l Val.le ta cuasi tan altu cumu dalguna las nuesas
brañas.
¡Polos rebol.los de L.lagueños si tará altu!
Cuando aiquí hai una cuarta nieve, ¡ail.lí cheganos pola espetera!
¡Oh Virxen, pola rodiel.la quería dicire.!
Asina que tienes una harmana pequena, ¿eh, Venancia?
Teo una harmana pequena, que come muitas madalenas.
¿Ya cuántos aninos tien?
¿Esti anu ou’l que vien?
¿Naxa, qué te pasa?
You, bulica ya tía Nicolasa, siempres mexamos en casa.
Al.louquecíu del tou.
Quiero muruéndanos, quiero roxos muruéndanos con l.leite fríu, fríu.
Pero Venancia.
Nun me chames Venancia, ¡chámame Naxa! ¡Uax! Venancia,
Venancia. Venancia yía una vengaza de nome ya tous que si
Venancia por aiquí, que si Venancia por al.lá.
¿Ya si te chamu Naranxa?
¡Cal.la cepu, melón! ¡amira’l cereisu esti.! ¿Cereisu.?
¡Cereisas! ¡Quiero cereisas!
Pero Rosa sin nun las hai, siquiera tan mediu verdes.
Cereisinas, cereisonas, quiero cereisas roxas, encarnadas,
mariel.las. ¡Quiero cereisas!
¡Tumixaaa, Tumixaaa!
¿Quéi?
¿Podemos cochete un nada de cereisas de la tua cereisal
de la l.linare?
¡Pero si tan verdes!
Ía la rapaza de Xuanín. Volvíuse l.louca ya si nun come
cereisas nun séi qué vai pasare.
Buenu, manda a L.lucía a por una muzada d’el.las.
Naxa, tranquila, ponte bien.
¡Quiero cereisas con güesu! ¡Quiero güesos con cereisas!
Xuanín, ¡tu con esta abarrenada nun casas, non!
Quiero cereisas en mermelada, ¡you nunca tuve abarrenada!
¡Aiquí traigo una muzada de cereisas!
¡Cereisas, cereisas.!
Yá lu dix you pa mi, ende que la vi goliendo no pote las
berzas, nun me gustóu nada.
¡Tará enferma, probetina!
Nun entiendo qué-l.ly pasa. Pola mía madre que nunca-l.ly pasou outru tal.
¿Nun bebería muito?
Venancia nunca bebe. Quiciás un poucu más de vinu na comida afeutóula
dafeitu.
Naxa ya finóu conas cereisas ya agora ta revolcándose de dolore.
¡Ai, ai, la mia barriga.!
¡Agora vas a iñar! Yá verás qué fueira vas a cochere.
¡Cereisas verdes! Na mía vida, na mía vida.
¿Ónde te duel?
Aiquí.
¡Ai, la madre que me cagóu! ¡Tien pendicitis! Duel-l.ly no
mesmu l.lugare onde m’operanon a mi l’anu pasáu.
Por si acaso chamemos al Doctor.
El Doctor, el Doctor. Chamamos a
la tía Bermecha. ¡Tumixaaa! ¿Nun tas xugando a la brisca cona tía
Bermecha?
Home, claru, cumu tolos xueves.
Di-l.ly que venga p’acá, que tenemos una enferma.
Esa bruxa, la Bermecha, ¿cúmu sodes quien a chamala?
Xuan, vaite a chamar al Doctor.
Xuanín, acompáñame.
¡Teo que tar xunta el.la!
Marcha tranquilín, a Venancia cuídola you.
Marchan padre ya fichu. Na puerta crúzanse cona bruxa.
Buenas tardes.
Buenas.
Asperái. Tenéi cuidáu conas cruces roxas.
Esta mucher ta l.louca del tou. Corramos a pol Doctor.
Tía Bermecha, ya tas aiquí. Reconoz a esta rapaza.
You creyo que tien pendicitis.
Lo que tien yía una fueira que vai a escagaláse todita.
Acaba de comer una muzada de cereisas verdes cumu fuechas de rebol.lu. ¡Antoxos!
Pero Venancina, ¿qué fais aiquí?
¿Conócesla?
¡Home, buenu! Si voi tolos meses a prepara-l.ly un potaxe a sua madre. La probe muchere padez de los cadriles ya del
fégadu. Venancina, ¿nun me reconoces?
Adious, tía Bermecha, Adious. ¡Cuidái que nun me pipen
las ortigas na furaca onde m’entierren.!
¡Tu tas al.lunada! Tas muito más
flaca que la última vez que t’endilguéi an ca la tua madre. ¿Ya esos
güechos?
¡Ai, Dious, ai Dious! ¿Onde ta la corte?
Ves, ¿qué te dicía you? Baxa pal corral ya a la dereita.
Pero si antias-l.ly daban sudores ya mareyos.
Entós ¿nun foi namás qu’un asientu de cereisas verdes?
Tien fueira, tien, ya dalgu más tamién.
¿Qué quieres dicire?
Esos antoxos, esos mareyos. ¡Nun hai mucher más
delgada que de tres meses preñada!
¡Ta preñada de tres meses!
¡Ai, Virxen Santísima! ¡Non, si d’estos xostros nun se puei
asperar outra cousa!
¡Ai, Xuasús, qué desgracia! ¡D’esta sábelu toul pueblu!
Óinse unos glachidos. Yía Xuan que vien berrando mientras dous homes
lu l.levan de cada brazu.
¡Deixáime que los mato! ¡Deixáime! ¡Zalampernos! ¿Nun
tenedes güechos na cara? ¡Al.louriaos! ¡Que conducen cumu si tuvieran drogaos!
¡Uoi! Ya ¿esi espoliu? ¡Ai, Dious! ¡Si
ía’l mieu Xuan! ¿Qué fain que lu train cochíu ente dous homes?
Yá s’atoupanon con dalguna cruz roxa.
¿Qué pasa?
¡L.lobos los coman! ¡Soltáime!
¡Ai, probe de nós! L.lucía, baxa conmíu a pol tou padre.
Baxan ya xuben escapáu. Ende fuera siéntesen estos diálogos:
Xuan, ¿qué te pasóu?
¡Que los matu! ¡Que-l.lys meto mediu kilu de plombu no
cuerpu!
Papa, ¡tranquilízate!
La bulica amira pola ventana mientras la Bermecha saca unas floriquinas
de tila ya entama a faer una enfusión.

Entran n’escena Xuan primeiru ya las mucheres espués. Chelu ya L.lucía
tan chorando.
¡Oh, Virxen! ¿A qué se debe esti espoliu?
¿Ónde ta Xuanín?
¡Ai, Dious, qué desgracia!
¡Madre querida! ¿Por qué tóucanos siempres a nós? ¡Ai,
probe rapaz! ¡Cono bien que comía ya cono bien qu’andaba pol
monte!
¡A que quedemos güerfanos de nietu!
¡Aaaahhh!
La Bermecha vien con una tila en tacinas pa cada unu.
Vamos, Xuan, tranquilízate ya cuéntanos lo que pasóu.
¿Alcontrestis dalguna cruz roxa?
¡Vaiga si l’alcontremos! Escuitái. Veníamos yá cono Doctor,
cuando Xuanín que taba muito nerviosu ya azacanáu dixo,
«Cruzái, cruzái.», ya amirou p’atrás, ya venía un coche ya ¡tracatrax! L.levóulu por delantre. El probe rapaz volóu mechor que los
galfarros unos venti metros ya espués cayíu.
¡Ai, el mieu probe Xuanín!
¡Nun había mechor mozu no pueblu!
¡Nin rapaz más buenu!
¿Ya que nun sabedes qué coche yera? Una ambulancia de la
Crux Roxa. ¡Pel.lechos! ¡Mala zorra los mate!
Ya ¿cúmu quedóu’l rapaz?
Ai, probetín, nun quedóu con un güesu sanu! El Doctor dixo
que si vivía nun-l.ly salvaba naide de tar mediu anu nel hospital,
¡ya ensin poder movese!
Ya ¿qué pasóu espués?
Nestu baxanon los de l’ambulancia ya unu d’el.los aidóu al
Doctor a meter a Xuanín pal coche, mientras you arriába-l.ly al
outru unos xostracísimos ¡La Virxen! ¡Si nun m’aparan, mátolu!
¡Ai, el mieu probe Xuanín!
¡Qué desgracia más grande!
Cumu vuelva a ver a los de l’ambulancia nun respondo,
¡porque los afuego conas mías propias manos!
Ente choros ya glachidos zárrase’l telón.

Actu terceiru
Tan na ilesia. Tan asperando a que cheguen los novios. Véise a la bulica
conos padres ya la ficha. Yía una escena un poucu grotesca.
¡Ai, Dious! ¡Probe rapaz! Más de tres meses na Residencia,
tou escayoláu.
¡Ya ensin poder movese! Güei ía’l primer día que se sostién
en pía.
Ya demasiáu que fai. ¡Espués de romper las caniel.las por
dous l.lugares!
¡Ya tres costiel.las!
¡Ya’l rabín del espinazu, que nun séi you si poderá volver
a sentase!
Yá entran los novios. La xente ciscolera amira ya amarmul.la polo baxo.
mucher.—¡Oh, Virxen, qué barrigona!
mucher.—¡D’esta par ximelgos polo menos!
mucher.—¡Ya esi probe voisu! ¡Si paez una cana d’ablanu quebrada!
¡Amira esos xostros cúmu farful.lan de sutruchu!
¡Ai Dious! ¡Somos el faimerir de toul pueblu!
Pos que nun me touquen muito las narices, porque teo aiquí
l’escopetu ya ¡meto-l.ly un tiru al primer cousu que sonría!
¡Apara quietu papa!
¿Ya estu yía una boda íntima?
Cal.la la bouca ya amira p’alantre.
Los novios, Xuanín ya Naxa, entran poucu a poucu; sobre tou él anda
mediu coxu.
¡Enteróuse toul pueblu! ¡Tuditu tuditu’l pueblu!
¡Esa l.ladripa de la tía Bermecha!
¡Menuda contapera!
¡L.lobos los coman! Outru día nun será, pero güei, ¡guëi vienen tous a la ilesia!
¡Oleretes!
¡Ciscoleras!
¡Cal.lái que ta entrando’l Señor Cura!
Entra’l cura conos monaguiel.los.
No nome del Padre.
Ya del Fichu.
¡Ya del Espíritu Santu.!
Amén.
la xente.—Amén.
Harmanos, tamos aiquí axuntaos pa xunir en santu matrimoniu a Xuan ya., ya.
¡Naxa! ¡Naxa!
Ah, sí, ya a Venancia.
¿Yá entamamos?
Peru antias, cumu yía costume, los novios tomarán la tradicional tacina de caldu berzas cumu entamu la ceremonia.
¡Pero Xuan.!
Estu fáise en tolas bodas. Dicen que si non sal mal el matrimoniu!
Bebe tu primeiru.
Cumu quieras.
Agora tu.
Tou seya polo muito que te quiero.
¡Menos mal! Cono que-l.ly presta’l caldu de berzas.
¡Esu sí que-l.ly sentará bien!
Xuan. Xuan. ¡Aaaaaaahhhhh!
¡Virxen santísima!
¡Xuasús!
¡Xuan, Xuaaaan! ¡Que faigu auguas!
¡Que chamen al Doctor!
¡Mía ficha querida! ¡Pero aiquí nun rompas auguas, mucher!
Pero Don Severinu. ¡Por Dious! ¡Cáselos! ¡Que yá naz el
piquenu!
mucher.—¡Uói! ¡Qué espoliu! ¡Estu yía pa mexase de risa!
¡Si mexaras pa la tua bouca, gocha!
mucher.—¡Habrase visto qué l.lingua de víbora!
¡Cal.la l.ladripa, ciscolera! ¡Vaite a goler al tou duernu!
You declárovos maridu ya muchere.
home.—¿La novia nun ta un poucu gorda?
¡Cal.la, zalampernu, que te parto en dous!
home.—¿Tu a mí?
¡Quietu papa, quietos!
Aluchándose tous, zárrase’l telón.
piechu

El filandón
Venancina diba gorda a la ilesia del l.lugar
ya a Xuanín nun-l.ly quedaba güesu malu por curar
Venancina Venancina bebe toul caldu de berzas
del madreñeiru
ya asigún vai ya lu acaba fai auguas naquel.la ilesia.
Quivoquéstete nena, estu nun yía un hospital
que las madres dan a l.luz, aiquí non, n’outru l.lugar.
Ármase un gran espoliu, el cura cásalos dafeitu,

la madre ya la bulica l.ladran, muerden de mal xeitu.
Xuan, el suegru la moza, cueche ceu l’escopetu
ya d’un tiru esbarrumba tolos cristales el pueblu,
el Doctor corre ya corre, chegare nun chega a tiempu
cuando atiende a Venancina el.la yá paríu ximelgos.
Ai, Dious, fonon fichu ya ficha lo que paríu Venancina
l.lou alcordanon en chamá-l.lys, ¡Bercín a él! ¡Ya a el.la Bercina!
Venancina namás tomóu cuatru veces más el caldu,
quedare preñada quedóu cuatru veces, outru tantu,
ya aiquí fina la hestoria de Venancina la del caldu
que fixo auguas na ilesia por tomar berzas de santu.
 El grupu de teatru, El Cudoxu, cantaba estas coplas al final de la comedia,
con una guapa música feita por María Jesús Fernández García, tamién de
Palacios del Sil.

El filandón
del madreñeiru

Actu primeiru
Esti actu debe mostrar dous decoraos intercambiables.
una cai de pueblu con montes nevaos
Por una cai paseyan, cochidos del brazu, el boticariu, L.lesvintu, ya la sua
madre, Doña Virtúis.
¡L.lesvintu, fichu! ¡Qué fríu fai! Si chego a sabelu quedábamos en casina, cal.lentinos, en vez de tenere que soportar esos
sermones tan l.largos del señor Píu.
Sí, mama.
Ya tu atafárrate bien cono bufandachu que si non yá te
veyo mañana tou funguitu ya con dolore de gurgüelu. ¡Uói, qué
fríu! ¡Uói qué fríu!
Sí, mama.
¡Ai, los mieus caniel.linos! ¡Yá xelanon, yá xelanon.! ¡Ai,
Dious! L.lesvintu. ¡Que güei me tenedes qu’amputare polas rodiel.las! Non, si yá lu diz el refrán, «en xineiru xelan los eiros».
Entovía nun tamos en xineiru, mama.
¡Cal.la, cal.la, zafalandrán! Ya nun-l.ly deas estos esgustos a la tua mama diciendo-l.ly que nun tamos en xineiru. ¡Si nun
tamos yá taremos! Déxame que m’afite en ti un pouquinín. ¡Toi
malísima!
Sí, mama. ¡Que tolos días tea qu’acarrear
esti cepu!
¡Ai, Dious! Duelme l’estoxu, la tiesta, las ourechas. En
cuanto cheguemos a casina tienes que me dare dalgu pal costipáu.
¡Pa dalgu sos el boticariu!
Cumu quieras, mama. Teo unos polvos d’arseniu muito ficaces.
¡Cuánto sabes! Cuando digo you que foi tou un aciertu
mandate a estudiar Botica a Uviéu. ¡Habría que vere quién me pagaba entós a mí las melecinas!
Sí, mama, l’aciertu la tua vida.
¡Ai, qué dolores! ¡Non! ¡Si dalgunas mucheres l.levamos a
cuestas dalgunas cruces!
Ya los homes l.levan a cuestas las gochas del últimu
samartinu.
¿Qué dixisti, L.lesvintu?
Que Xicón, el madreñeiru, matóu tres gochas pal últimu samartinu.
¡Ai, L.lesvintu! ¡Que me cai la sombriel.la!
Pos déxala no suelu. ¿Pa qué la quieres? Ta anubláu.
L.lesvintu, apara que se me metíu dalgu no güechu,
apara.
Será un morrillu.
La madre entama a da-l.ly sombril.lazos a L.lesvintu ya cain los dous al
suelu.
¡Tontalán, baldueiras! ¡Que siquiera vales cumu burru!
 ¡Mala zorra te coma! Qué
vergoña pa esta madre que paríu una cousa tan inútil cumu tu.
¡Ai, repunante! ¡Cúmu me pux de l.lueza!
Perdona, mama.
El cura, Don Píu, vien por itrás ya trata d’incorporar a la mucher. El.la
nun lu vei ya arréa-l.ly un xostrazu.
Yá te dix que marcharas, zalamper. Pero, se, se, Señor
Cura. Perdón, ¡por Dious! ¡Contéi que yera’l sapu’l mieu fichu!
Doña Virtúis, comídase nesi l.linguax.
¡Ai, perdón, Don Píu! ¡Pero yía qu’una yía tan esgraciada.! ¡Ya sufre tanto! Fíxese, por dire a escuita-lu a vusté a la ilesia,
marchéi de casa con cuarentaitres de fiebre.
Nun me diga.
Sí, sí, ya entovía teo fuercias pa dicí-l.ly que qué bien fala,
ya qué bien s’esplica, ya qué bien tou, tuditu tou. Lu malu foi que
a la vuelta sentime tan mal que me xubí no burru’l mieu fichu ¡ya
l’anemal d’él foi ya tiróume!
L.lesvintu, home, hai que tener más cuidáu, que’l fornu nun ta
pa bol.los. ¡Ah! Ya falando de bol.los. ¿Vades a colaborar con una
pequena ayuda pa los Bol.los Benditos de la Virxen los Rumedios?
La ilesia anda mal de fondos ya.
Ai, L.lesvintu. ¡Fichu! ¡Que m’aflaquezu! L.lévame a
casa.
¡Vaiga! Paez que nun s’alcuentra muito bien. ¡Qué pena!
Asina nun podrán venir esta nueite al filandón qu’hai an ca’l
Madreñeiru. Una l.lástima, porque tamién tará la sua harmana.
¿Dorina, la mayestra? ¿Cuándo vieno?
La semana pasada.
¿Ta soltera, verdá?
Sí, ta soltera. Paez que voluciona vusté con muita mechoría. ¿Non, Doña Virtúis?
Nun lu creya, Don Píu, anque teo que reconocer qu’esti
airín frescu ta sentándome muito bien. Pos sí, Señor Cura, creyo
que sí, que.
¿Nun me diga qu’esti anu tamién piensa colaborare con una
aportación xenerosa pa esa gran obra caritativa de los Bol.los de la
Virxen los Rumedios.?
Ei. Pos sí. Sí, dalgu haberá que dare. Amirái que sanguichuela con sotana. Pero a lu que you
m’arrefería yera a que sí, asistiremos güei pola nueite al filandón
del madreñeiru.
Yá saben que tan invitaos.
Aio, ¿cúmu se chama l’harmana de Xicón?
Dorina.
Pos sí que diremos. Haberá que conocer a Dorina, ¿verdá, L.lesvintu?
You yá la conozo.
Pos siguirás conociéndola. Lo que digu you: conocimientu yía lo que fai falta no mundu, ¿verdá Don Píu?
Claru, Doña Virtúis.
Buenu, vamos pa casa. Toi cansa cumu si xubiera ya baxara de la braña un cientu de veces.
Escanse, escanse Doña Virtúis, ya namás chegare fáigase una
augüina d’ouriéganu bien cal.liente, ya arrame un pouquinín de
miel d’anguanu. Yá verá: esta nueite no filandón. ¡Tará vusté
cumu una papola!
¿Cumu una papola? ¡Cumu un güertu floridu voi a tar!
Cumu un güertu chenu cebol.las, achos ya calabazonas.
Vaigan con Dious.
Adióus, -ióus, -ióus. L.lesvintu. Abángate
ya l.lévame al l.lombu que nun séi si morriréi pol camín.
Doña Virtúis xúbese cima’l probe boticariu ya ésti canta irónicamente.
E l güertu patacas de la viecha glacha
Ta chenu de cebol.las, d’achos ya de fabas,
Sácanse noventa arroubas en tola arrodiada
Del güertu de patacas de la viecha glacha.
Uói, qué versos más guapísimos, ¿Qué son, de García
Lorca?
Sí, mama.
El boticariu ya sua madre salen d’escena. Poucu espués entra outra vuelta’l cura. Pasa daquel.la por ahí Tiadoxina, una prima de la mucher del
madreñeiru.
¡Los cuenxos, yá se m’olvidanon los cuenxos!
¡Ai, Señor Cura! ¡Menos mal que lu atoupei! Escuite:
diba a salir a buscar al folgazán del mieu maridu. A propósitu,
¿víulu vusté? Buenu, yía lo mesmu, ¡de seguru que tará na tabierna! Pos nestu cuando yá marchaba vieno la mía prima.
¿Quién, ho?
Avelina, la mucher el madreñeiru.
¡Ah, Xela María!
Non, Don Píu, non, nin Xela, nin María: Avelina,
Avelina.
Yá, yá, muchere, namás yía un xeitu de falare.
Ya díxome Avelina que taba muito mala, que se vía
morrere ya que lu chamara a vusté, que nun quería dire pa la furaca ensin arrecebir la xunción.
¿Pero tan grave ta?
Piore de lo que puea maxinare. Pasóu güei tola mañana asentada ya diciendo «que nieve, que caiga una nevarada de
tres metros, que nieve muito muitísimo». La mía madre diz que
son las fiebres de San Ustaquiu, que dan una vez na vida a tolas
mucheres. Ya yía verdá, ¡tien unas calores! ¡Ai, Don Píu por Dious!
¿Nun nos contaxará a tolas demás mucheres de casa?
Tranquilidá, nestos casos lo importante yía tranquilidá.
You teo miéu de qu’Avelina al.louqueza lu mesmu
que’l sou papa.
¿Qué tal anda?
¿El viechu Xosé? ¡Cumu una cafetera! Ta más l.loucu
que’l xilgueiru que canta de nueite, piore que la truita que sal a
tomar el sol. Aquel.lu anda al.lunáu del tou. De repente entama a
cantare ou a xiplare ou a dicire frases a lu tontu. Non, si cuando
digo you que la chábana que-l.ly cayíu na tiesta debíu de pesare
más de dúas toneladas ya media.
Buenu, vamos p’al.lá. ¿Tendréis cuenxos en casa, verdá?
¡Sí, ho! ¡Pañemos esti anu una conxada de la Conxal los
Pomarines! Pero ¿por qué lu pergunta?
Buenu, pos. porque –naturalmente– los cuenxos son símbolos bíblicos d’emportancia vital dientru d’estos casos.
Salen d’escena ya óise ende dientru:
¡Mía madre querida! El misale, olvidóuseme en casa. Vaite
yendo, Tiadoxina, que desiguida voi you escapao.
Entra n’escena ya diz pal públicu:
De seguru que nun tienen una desas ferramientas «estampana-cuenxos». ¡Ya you sí que la teo!
interiore en ca´l madreñeiru
Avelina amira pola ventana. Ta impaciente, intranquila. Entra Tiadoxina.
¿Yá chamesti al Señor Cura?
Sí, vien agora.
Ai, Tiadoxina, por Dious, güei pola nueite tien que nevare. Tien que cayere una nevadona ¡cumu’l Cuetu l’Osu de grande!
¿Qué digo cumu’l Cuetu l’Osu? ¡Cumu la Osa Maiore.!
Qué ganas tienes de xelare. ¡Virxen María!
¿Qué creis? ¿Que toi yá poucu xelada? Pero non, estu
acabóuse. Güei ou xelamos tous ou nun xela naide.
¿Pero qué dices muchere?
Ya esi zalampernu del mieu home. ¿Home? Más bien
será maruxu. Esi vai pagalas güei bien pagas. Non, nun creyas tu
que porque caiga una buena nevarada esta nueite nun vai habere l.lumes encesos. ¡Mía madre querida! ¡Menudas chamaradas!
¡Menudas calores internas ascuendo you.! ¡Oh Virxen! ¡Más gafedá que nos Caldeirones!
¡Güei! ¡Amira a los dous bartolos del tou maridu ya’l mieu! ¡Piiinn!
¡Piiinn! ¡Ven pa casa disiguida! ¡Malos l.lobos te coman! ¿Nun vienes, ei? Aspera que baxo you a buscate. ¡Nun te digo! Eichóu a
correre cumu corzu que l.levara los perros tras de sí. ¡Cumu te
cuecha vas a iñare, folgazán!
Marcha Tiadoxina. Avelina abre las cortinas ya amira pal cielu. Entra’l
Señor Cura.
¡Ai, Don Píu, Don Píu! Ruegue a Dious que caigan faloupos cumu chábanas, que nieve tola nueite de seguidu.
Pero ¿qué-l.ly pasa, Avelina?
¡Ai, si you-l.ly contara, Don Píu.! ¡Probe de mí! El mieu
home nun me quier. Soi muito esgraciada. You tratu d’atraer la
sua atención, pero nun hai forma denguna. El recházame, inórame, hasta nun quier dormir conmíu. Yá probéi de tou. ¡La de
alamares que merquéi pa ponelu encesu! Que si camisones estilu
«Pantasía», que si roupa interiore perfumada, que si picardías.
¡Avelina, por Dious!
¡Por Dious, Don Píu! Que’l picardías yía una prenda de
roupa interiore.
Ía lo mesmo, nun me da más.
Yá séi que a vusté-l.ly paecerán gorinadas, pero nin entovía con esas conseguí cousa denguna. Por esu quiero que nieve, que nieve muito,
pa vere si muerre esti l.lume interiore que nun dexa d’aborrame
por dientru. Touque vusté aiquí
Ver.ver.verdaderamente. ¡Quei. queima!
¿Verdá que sí, señor Don Píu? ¡Ya si vusté supiera cúmu
siente una muchere! La muchere yía pura sensibilidá, pero siempres la tien al.louriada por viechos vezos ya sendeiros estreitos.
¡Virxen Santísima! ¡Cuántas sendas nos son prohibidas! Ya la tentación siempres ta ail.lí, cumu una reguera fría d’auguas prohibidas

ya deliciousas. Pero claru, ¿vusté nun conoz la tentación, verdá
Señor Cura?
Eeeh,. You namás conozu la tentación de los cuenxos.
¿Ónde los hai? ¡Hasta trux l’estampana-cuenxos ya tou!
¿Ya enxamás probóu el cuenxu prohibidu?
Avelina ponse un cuenxu na bouca fayendo axagüeiros de beisar al cura,
pero nesi momentu chega Tiadoxina.
¿Con que por esu son siznos bíblicos los cuenxos?
Sí. Sí. Son unas
terapias, las terapias del cuenxu, praticadas yá por Salomón
ya Xosué. ¡Vezos perdidos na nueite de los Tiempos! Buenu,
marcho.
Vendrá esta nueite al filandón, ¿verdá? Ya sabe, nun puei
faltare.
Buenu, yá veremos.
Don Píu, faiga’l favore, ponga una vela por mí a San
Antón, pa vere si nieva.Yá sabe, sofocar el l.lume interiore.
Sí que lu fairéi. ¡Peme que tendréi que poner
dúas!
Nun prueba unos cuenxos, ¿Señor Cura?
Yá nun teo fame. Buenas tardes.
Ai, Tiadoxa. Asperemos que nieve muito esta nueite.
Pero, vamos a vere, ¿esa faloupada qué cousas solucionaría ente tu ya Xicón?
¡Ai, Dious! Paeces fata. Güei vai ser el día la mía venganza. Pero ante tou será la ocasión d’ensayar la estratexa de los
celos. Pienso seducir a Don Píu. Quiciás concierte una cita con él
quesiuonde. L.lou fairéi que Xicón s’entere. ¡Pa que reacione un
poucu esi tontalán!
¡Aio, chacha! Yá de ser infiel, sélu cono boticariu, ¡tien
más clas! Pero tu cuidadín con dici-l.ly nada al mieu Pin, nun seya
que dalquién t’arrincara los güechos por un descuidu.
Queda tranquilina, rosa, qu’al tou nun voi pañalu, non.
Pero esu sí, quiero que nieve, que caiga una nevadona tal que’l
cura ya los demás nun puean salire, nin faer la güelga. ¡Ai,
benditu seya’l Señore! ¡Qu’entama a nevare! ¡Que nievaaaa, que
nievaaaa!
esteriore d´una cai de pueblu
¡Fai fríu, ei Xicón!
¡Cago nos muruéndanos con sotana! ¡Ya agora entama a
nevare!
Non, ¡si yá lo dicía you! ¿Acasu nun taban los capudres cargaos a esgazare de corales coloradinos?
L.lou, ¿qué quieres dicire?
Pos qu’esti anu vamos a tener unas nevadonas de metru ya
mediu.
¡Cago nos muruéndanos con sotana!
Aio, chachu, nun te preocupes. Yá verás cumu a últimos del
iviernu chénanse los praos de pipirripís.
De gril.lándanas querrás dicire.
Aio, no mieu pueblu chámanse pipirripís.
¡Cago nos muruéndanos con sotana!
¿Pero tu tas atontecíu ou qué diaños te pasa? Tas toul ratáu amañando nun séi quéi d’unos muruéndanos con sotana.
Quixera sabere qué tendrá que ver una cousa con outra; porque a
nun sere que las sotanas, yía dicire, los curas, tean poniendo l’hábitu agora a los muruéndanos ¡nun séi qué cuoñu repites tu tantu
la cantinela de los muruéndanos con sotana!
¡Cago nos muruéndanos con sotana!
¡Amira paisanu que rompemos las amistáis! Que si tu tienes
problemas cona muchere nun los pagues espués conos amigos.
¿Qué te creis? ¿Qu’unu nun anda pol sendeiru l’amargura cona parienta? ¡Lo qu’hai qu’aguantare! ¡Mía madre querida! Presígueme
cumu a una solombra. Yá la sentisti antias, ende casa. Pero hai
que saber tratar a las mucheres. L.lou vas a casa ya con un par de
beisinos ya afalagos arréglase tou dafeitu. ¿Ou acasu nun probesti
tu esta estratexa?
Home. Pos qué quieres que te diga. Sí, dalguna vez
qu’outra.
¡Dalguna vez qu’outra diz! ¡Peru buenu! ¿Tu tas tontu?
Non, pero.
Si nun fais casu a una muchere el.la ponse gafa ya l.lou faite
la vida imposible.
Sí, ho, sí.
Ya polas nueites. ¿Qué tal trabachas?
¡Cago nos muruéndanos con sotana!
Aio, chachu, you nun quiero meteme na vuesa vida privada.
¡Cago nos muruéndanos con sotana!
¡Cago na xente que se caga nos muruéndanos con sotana!
Perdona Pin, pero yía que ¡tola culpa tiénenla los muruéndanos con sotana!
Peru ¿cúmu? ¿Esu nun yía un cuentu?
Escuita un ratadín, Pin: xúrame que lo qu’agora voi a contate nun-l.ly lo dirás a naide.
Home, chachu, si sabes que soi más cal.láu que las muruecas
d’una parede.
¡Buenu, buenu! ¡Que yá sabes que nun me prestan los morrillos que parl.lan!
Pueis tare tranquilín.
Pos verás, Pin: lo que voi a contate foi vai muito muito
tiempu, cuando siquiera conocía a la mía muchere, Avelina.
¡Sigue, ho!
Daquel.la you yera abondo nuevu, nun debía de tenere más
de dieciochu anos. Pero claru, yá amiraba cumu un perdidu pa las
muzucas el pueblu.
Non, ya nun m’estraña, porque había cada moza nesti pueblu, que ¡pa quéi! Agora que claru, de mozas tan todas formosas
cumu rosas, pero ende que pechan a dalgún probe encarabidu.
¡La Virxen! Cásanse ya l.lou engordan, envechecen ya ponense feyas cumu bruxas. Sí home sí, pa qué van a cuidase, si el.las ¡el
sou magüetu yá lu pañanon!
Por esu. Pero yá sabes, las mocinas casaderas, ende que-l.lys
sal la espetera, namás tienen güechos pa los virotes de güechos
azules, que-l.lys l.levan nueve ou diez anos, ya que tienen cuartos
ya coche. Ya delantre tou pasan sin amirate siquiera. Ya ¡claru! You
a los mieus dieciochu anos ¿qué diba a faere?
Aio, Xicón, paez mentira pa ti que nun supieras que las que de
mocinas dicen, «¿con quién me casaréi you?», cuando más viechas
sospiran «¿quién se casará conmíu?».
Yá, claru. Pero cumu you daquel.la yera igualitu qu’un
guaxe rin ya petisu. Oi, tu, que de los dieciochu a los venti pasanon de chamame Xiquín a dicime Xicón. Daquel.la los xostros de
las mozachas nun querían venir conmíu porque yera nainu ya taba
chenu de malucos pola cara.
¡Pos entovía te queda dalgunu!
¡Cago no l.leite que mamesti!
¡Quietu, ho!
Anda, mamón, dame l.lume.
Ceriel.las, que chisqueiru nun l.levu.
Buenu, home, buenu. Pos cumu diba diciéndote, a mí yá
me prestaba amirar las mocinas pero el.las escapaban de mí cumu
si las espantara. Entós tuve que matar la fame de cordeiru con soupas d’achu.
¡Aio! ¡Qué estaramáu m’amañas?
Nada, ho. Pos que de prestame las nuevas tuve que probar las que nun yeran tan nuevas.
¡Oh, Virxen! ¿Nun me digas qu’esfurciesti una viecha?
¡Cal.la la bouca, baldueiras! Ya escuítame bien. Arresultas
que tolos outuenos venía pola senda l’aviséu de la Braña de L.loul.
linas una muchere. Nun tendría más de cuarenta y cincu anos.
Vivía nun trousu qu’había no Picu l’Outeiru, al outru l.lau del

Cortín de Miguelón. You alcontréimela un día que baxaba de La
Pandiel.la de poner un l.lazu ente dous rebol.los. ¡Mía madre querida! Aquel.la nueite faía un fríu del diañu. Ya ail.lí no trousu había l.lume. ¡Ya claru! Pa el.la you nun yera nainu. ¡Ya nun-l.
ly emportaban los mieus malucos!
¡Home! ¡Ya nós que contemos que yeras un fatalán cuando te
merquemos na Feriona!
Tu sí que sos bartolu dafeitu. Pero buenu, pos esu, aquel
outuenu nun deixéi de dire un solu día pa el.la: tolas nueites dicía-l.ly a bulica que diba a poner l.lazos pero en verdá diba a vela
a el.la. ¡Paez mentira! ¡Qu’enxamás soupe cúmu se chamaba!
Bulica’l final nun me creía.
Contaría que dibas a cazar gamusinos.
Pos al anu espués, pol outuenu, siguí axuntándome con
el.la, pero cada vez me prestaba menos tar con aquel.la muchere.
Anda, cal.la, tontalán, qu’a cabal.lu regaláu ¡nun-l.ly amires
el canil!
Agora que lo piore de tou ocurríu al outru anu, cuando yá
paséi de ser Xiquín a ser Xicón. Entós las mozas entamanon a
amirare pa mí. Ya, ¡claru! Cuando la muchere vieno pol outuenu
foi al sou chozu ya dix-l.ly que nun diba a volvere enxamás. El.la
perguntóume que por quéi.
¿Ya tu qué contestesti?
Pos, cumu nun quería dicí-l.ly la verdá, vamos, qu’el.la yá
nun me gustaba ya que a mí prestábanme más las nuevas, amañéi-l.ly que nun volvería más porque nun podía soportar el sou
mostachu.
¡Ai, Dious, qué escoxonu! ¿Nun me digas que tenía bigoute?
¿De qué ris, fatu? Ou acasu nun sabes lo de «mucher bigotuda nun la cambies por denguna. ¡Ya si la cambias, dúas por una!».
Pos you regalábatela.
¿Qué sabrás tu de la vida? Pos esu. El.la enfadóuse muito
conmíu. Chamóume zalampernu, cabrón, de tou, mientras los sous
güechos mariel.los achismábanse d’una l.luz estraña. Ya l.lou me
maldixo ya marchóu glachando que dalgún día nacería en mí un
noxu especiale, cumu una grima contra las mucheres bigotudas,

ya qu’entós nun necesitaría mentire cuando nun quixera tar con
una muchere.
¡Cago en diola! ¡Foste a cayere de brucias con una bruxa!
¡Cago nos muruéndanos con sotana!
Buenu, ¿ya qué más pasóu?
Pos ná. Entaméi a rime d’el.la. Entós la bruxa comenzóu a
repetir estas parolas:
«Muruéndanos con sotana comerás
Zunáticu perdidu te volverás
Con muchere bigotuda te casarás.».
Ya repetíulas, ya volvíu a repetilas una vez más, ya siguíu repitiéndolas una ya outra vez, sin aparar, hasta que canséi d’ascuitala ya
marchéi.
Home, pero non creerás esa hestoria de los muruéndanos.
¿You? ¡Qué va! Nun la creí hasta qu’un día la mia madre
fixo una mermelada muito rica, de la que you comí a farta. Cuando
mama me contóu que la fixera con unos muruéndanos grandes ya
escuros –cuasi prietos– qu’alcontrara na Pruída, quedéi xeláu. Yá
yera demasiáu tarde. Tratéi d’agomitala pero nun foi quien a faélu. ¡Cago nos muruéndanos con sotana!
Anque, ¿qué más da? Home, chachu, ¿tu qué sabes si yeran
muruéndanos con sotana ou non? Amás Avelina nun yía muchere
bigotuda, ¿de qué te queixas?
Esu yía lo que tu nun sabes, mamón. ¡Tien mostachu, tienlu! Lo que pasa que cumu yía rubiu nun se vei. Amás el.la chamúsca-l.lylu tolas nueites cona braneta d’un gabuzu, ya nun veyas,
güel a pitu aborráu que da noxu.
¡Mía madre querida!
¡Cago nos muruéndanos con sotana!
El cura, qu’acababa d’entrar n’escena, asústase en cuantas siente a Xicón,
acelera’l pasu ya diz:
¡Buu. buenos días!
Buenos.
Entós. ¿Yía verdá que t’entróu la zuna?
Por favor, Pin, nun-l.ly lo cuentes a naide, pero yía verdá.
Cada vez que quiero aprosimame a la mía muchere, danme escalafríos ya l.lou entamo a ver el sou mostachín aumentáu milenta
veces, de forma que m’entra un noxu terrible ya si sigo al sou l.lau
cuasi cuento que toi con un home.
Pero buenu, ¿nun será verdá?
¡Cago nos muruéndanos con sotana!
El cura que volviera a entrar n’escena espántase ya diz muito nerviosu:
Ool. olvidóuseme l’estampana-cuenxos. Fai un buen día, ei!
You a la mía muchere, Avelina, quiérola muito. A mí nun
me da más que tea bigoute ou deixe de tenelu. ¡Pero tou yía culpa
d’esa condalguida bruxa que me maldixu!
Entós tu ya Avelina, polas nueites. non., yá m’entiendes.
Non, dormimos n’alcobas separadas.
Güei, entós l’asuntu yía seriu de. ¡bigoutes!
¡Manda cal.lare!
Sí, ya tamién manda que marchemos d’aiquí, porque si nun
xelemos entovía, faltará poucu.
Xicón tira’l cigarru, písalu ya diz:
¡Cago nos muruéndanos con sotana!
Marchan los dous.
Cai la nueite ya L.lesvintu ya Virtúis marchan p’an ca’l madreñeiru.
L.lesvintu, fichu, ¿creis que voi bien con esti vestidu?
Sí, mama.
Pos, sabes L.lesvintu. You dígote la mía verdá, pero ende
que murríu’l tou padre, enxamás me viera tan guapa cumu agora.
Anda que yá tuvu bien, ¡dous anos de negru! Pero fonon dous

anos cumu tienen que sere. You nun pueo comparame a esos pingachos que tan mediu anu d’escuru ya l.lou, ¡anda a vivir la vida!
Sí, mama.
Ai, L.lesvintu, qué bien fiximos en pasar delantre d’an ca
Vitorinu, onde tan tolas contaperas el pueblu. ¡Güei! Por fin podrán contar dalgu guapu. Dirán ¡qu’amira que tenemos cuartos!
Güei cada vez saquéi un vestidu diferente: unu pa dir a misa, outru pa dir a mercare, ya outru agora.
Sí, mama.
¡Baba! ¡Que s’amuelen d’envidia! Que pa esu nacen unas
con clas ya outras sin el.la, ¡vamos home!, que you anque paeza
mentira ya me taliéi los Madriles. Sí sí, antias de conocer al tou
padre, qu’en paz tea. Ya nun creyas que foi cumu muitas a servire, ¡non, que va! Foi an ca la mía tía Socorru, pa que veyas.
Sí, mama, sí.
¡Virxen Santísima! Güei, ¿quién vien por ail.lí?
¿Quién, mama?
Ía la Toupa. Amírala, la xostrona. ¡Uax! Nun la pueo vere.
Ende que la mui gocha me chamóu «denunciel.la emperexilada»
teola altravesada del tou.
¡Que bien te conoz!
L.lesvintu, fichu, pasemos con orgul.lu delantre d’el.la.
¡L.leva la tiesta bien alta!
¡Ai, Dious! Vas tiesa cumu un palu, más dereita qu’una
cana d’ablanu. ¿Quéi pasóu? Traguesti el tarucu d’una panocha
¿ou quéi?
Vamos, L.lesvintu, vamos.
Zárrase’l telón.

Actu segundu
An ca’l madreñeiru tou ta preparáu pal filandón: tachuelos, pregancias,
tambor ya la l.lariega encesa. La xente ta parl.lando por grupos.
¡Cuantagüei toi deseyando que nieve ya agora yá ves!
¡Cielu rasu!
¡Yá! ¡Ya amás ta cayendo una xeladísima!
Pos you apiecho las puertas ya d’aiquí nun sal naide.
¡Pero tu tas l.louca, muchere!
Pos tu nun digas nada, tíu Tiadoxu, que you séi que sos
un viyudu muito solicitáu. ¡Hai que vere cúmu t’eichan el güechu dalgunas!
¡Home, chacha! You yá soi viechu pa esas cousas. ¡Fíxate!
Con Tiadoxina yá casada, ¿qué cuoñu voi a faere you a la mía edá?

Anda, lo mechor será que nun comas más.
¡Ah! Yá séi. Pero’l conxuru valdrá. ¿asina, sin más?
¡Valdrá si queimamos ouriéganu con una vela! Esu dicíame siempres la mía bulica. You probéilu una vez ya resultóu.
¿Ya con qué lo probesti?
Probéilu con Xicón: aquel mesmu día díxome a vere si
nos casábamos. Pero a mí estu de la maxia prieta –ou cúmu se
chame– dame muito miéu.
Nun teas l.lerza, muchere. Anda, váite pola vela ya’l
ouriéganu.
Val. Ya faemos nesta esquinina’l conxuru.

¿Nun alcuentras a Avelina un poucu rara ultimamente? ¡Esta ficha
nuesa! ¡Ai, Dious! Pa mí que-l.ly pasa dalgu.
Canta’l feisán, nel acebal, quier namurar, a la pita del l.lugar.
¡Ai, la que te paríu! ¡Tu sí que tas cumu’l feisán, bartolu!
Nun me fais casu dengunu. ¡Ya eso yía lo que-l.ly pasa tamién a
Avelina! Unas veces ta nachena ya outras ponse tan nerviosa cumu
una vaca cuando mosca.
No bidular, la pita parda escuita’l gal.lu cantar ¡la tonada
del feisán!
Pos sí Xosé, sí. Ya a Xicón alcuéntrolu estrañu tamién. Nun
yía igual que cuando entrambos yeran solteiros.
Nun sabe ná, que lu van a matar.

¡Siempres ta cono feisán a vueltas!
Probe feisán. ¿Quedarán poucos yá?
Sí, mía nena, sí. Nesti pueblu hai xente tan salvaxe
qu’amás de matar a los gal.los, mata tamién a las pitas ya l.lou
vien l’acabóuse.
Nel Altu las Rapigueras criaba tolos anos el feisán. Ende
que matanon a la pita deixóu d’haber feisanes nas Rapigueras.
Entovía m’alcuerdo you de cuando xubía papa a ouyelu cantare.
Yá, pero ¡qué vas a faere! Son tous unos anemales. Esta
xente nun sabe en qué gastar los cuartos ya si-l.lys da pola caza
matan tou cuánto hai, ¡anemales protexidos ya tou! ¡Qué más da!
Mientras los haiga cázanlos ya cuando non ¡a tomar pol culu!
Lo que fai falta yía educación, que la xente entame a amar
la natura ya a los sous anemales ya plantas.
Pero yá sabes qu’ía difícil que’l xordu ouya, Dorina.

Vien un carbiesu que xela hasta la bafarada.
Anda, cuerre, ¡al.lumica la vela!
Yá ta. Agora tu vaite queimando l’ouriéganu mientras
recitas el conxuru.
«Espíritos aveiraos en viechos hurrios
Venide aiquí, que you conxúrovos
Pa faere realidá ya bien seguru
Lo que voi a pedir no mieu conxuru.
Venga nueite ya xelada
Vengan nubles chenas d’augua
Ya caiga la gran faloupada
Pa que cuache la reina blanca
De las xélidas nevaradas».
¡Güei! ¡Quéi conxuru más guapu! ¿Tu créis que fairá
efeutu?
¡Aio, digo you!
Buenas nueites, papa.
« Foi a cortexar al puertu
Ya estimánonmelu muitu
Antias de ver a la moza
Tuve que sacar el cuitu, ei!».
Esti Xosé ta al.lunáu del tou.
Últimamente da-l.ly por cantar vaqueiradas.
«Nací en metá de la brañaaaaaa!».
Xosé, nun creyas que por falar baxo deixo d’escuitate.
 Asina que nun
sigas con esu de que sos brañeiru. Vamos, tontalán, que la tua familia nun tuvu nunca vacas. Teníades ougüechas ya chivos. Tu,
lo más que cheguesti a sere foi prigueiru, pero ¡de brañeiru nada!

Entran Virtúis ya L.lesvintu.
Hola, Avelina, ¿cúmu tas? ¡Güei! Tu sos de seguru Dorina,
¿verdá? L.lesvintu tien muitas ganas de conocete.
Yá nos conocíamos, estudiemos xuntos n’Uviéu.
Hola, Dorina, buenas nueites a tous.
Venga, asentaivos cerquina la l.lariega.
¡Home, claru!
¡Ai, Dious! ¡Ta soplando un carbiesu! ¡Cuerren las nubles
que se matan!
¿Pero nun taba rasu?
Sí, pero cono airón que sopla yá anublóu.
Pos yá se sabe, «¡xelar ya anublare, señal de nevare!».
¡Vivan los conxuros ya l’ouriéganu queimáu!
¿Qué dices, ho?
¡Nada, cousas de mucheracas!
Anda, cal.la un momentu, peme que tan picando na
puerta.
Esi será Don Píu.
¿Pa ónde marchóu la bulica? Pos sin el.la nun podemos
entamar el filandón.
¿Qué sentidu del humore? Paez mentira pa vusté,
que siendo viyudu faiga esas gracias.
¡Aio! Tamién sería qu’espués de quince anos nun pudiera
faer un chiste.
Nun me faiga casu, Tiadoxu, ya dígame, ¿quéi? ¿Yá nun
trabacha vusté na mina?
¡Qué va, ho! Toi xubiláu. Ya cualquier día vendo tamién
las dúas vacas. ¡Home! Si güei la xente nueva nun quier trabachar
los eiros, nin andar cono ganáu. Marchan tous escapáu a forgar
no furacu. Ya los viechos vamos murriendo. Ya cada vez valemos
menos pa faer ná.
Si vusté nun yía viechu, Tiadoxu. Amás ¿de qué se preocupa? Quedaría-l.ly de seguru una buena paga, ¿verdá?
¡Ésta quier pechame! Non, qué va,
cuasi nun da pa comere cuatru patacas mal cocidas ya un poucu
caldu berzas. ¡Cúmu ta poniéndose la vida.!
Dorina, you sigo queriéndote cumu anantias. ¿Por
qué nun contestesti a las mías cartas?
L.lesvintu, cal.la la bouca.
¡Aio, Dorina, por favore!
Anda nisu, nun churamiques cumu un guaxín. ¿Sabes
que teo un problema muito grande? La ventana la mía alcoba nun
apiecha bien ya cualquiera puei entrar ende abaxu, engaramándose na cereisal de la güerta.
¡Mia rosa, tarás asustada! Xubiréi you pa impedir que
naide más entre.
Eso, asina fais guarda. ende la mía cama.
¡Cago nos muruéndanos con sotana!
¿Nun ves, Avelina? Saben lo nuesu. Ya encima
chámanme muruéndanu con sotana.
Señor Cura, nun seya fatalán, qu’el.los nun saben ná.
Pero.
Ya escuite, la mía alcoba yía la tercera puerta a la dereita.
Buena nueites, Señor Cura.
Buenas nueites a tous.
Buenas nueites.
¿Podrán creyeme que yá nun fai fríu dengunu? Ya tan entamando a cayere ¡faloupos cumu trapos!
Sí, esta nueite puei preparase buena.
Mechore, que nieve, que nieve. ¡que los filandones ensin faloupos nun prestan!
¡Home claru! Amás aiquí al pía’l l.lume tase muito bien.
Entran la bulica ya Tiadoxina.
¡Buenas nueites!
Amira tolos pitinos apetuñaos alredor el l.lar.
¿Qué dices, ho?
Pos aiquí vien la viecha pita pa contare hestorias de viechas dóminas. Ya pa filare un poucu l.lana.
¡Ai, Señor Cura! Torno a pensar no sou sermón de güei
pola mañana ya vuélvome l.louca.
¡Esta Doña Virtúis.!
Güei vusté puxu los puntos sobre las ís cuando dixo aquel.
lu de que debíamos vencer las tentaciones del xixu.
¿Del xixu?
Vamos, muchere, de la carne, quería dicire.
Pos you séi de dalquién que vence nun solu a las del
xixu, sinon tamién a las de la carne.
¡Cómo diz vusté xixu, Doña Virtúis!
Foi una enquivocación. Pero Avelina, querida, ¿ónde te
metisti güei a la hora de misa? Tampoucu te vi a tí, Tiadoxina.
¡Qué pena! ¡Perdiénonse un sermón pantásticu!
Ía verdá. Nun fomos porque xubimos al pueblu de Pin
a dexar los nenos cona sua bulica. ¡Nun tolas mucheres podemos
andar toul día de sobra!
Afuxendo de la tentación del xixu.
El diañu puei presentase en seres encantadores. Pero l’home
tien que vencer los sous impulsos. ¡Pa eso yía un anemal racional!
L.lesvintu ya Dorina, que taban dalgu apartaos, esaxúntanse, porque
L.lesvintu pon-l.ly a Dorina la manu na rodiel.la ya el.la péga-l.ly un xostrazu ya marcha.
¿Qué sonóu?
¡Güei! ¿Nun foi la curuxa?
Foi un anemal, toi seguru. Un anemal
racional.
Fai vusté bien, Señor Cura, qu’en tola arrudiada nun hai
madreñeiru mechore.
¡Home! ¡Las madreñas de Xicón conócenlas ende Cangas a
Ponferrada!
Oi, Xicón. Tu faislas bien, pero ¡cumu’l tou padre naide!
¡Pos él fáilas muito guapas!
Sí, Xicón fai muito bien la madreñas. Tolas mucheres el
pueblu encárgan-l.ly a él siempres las «madreñas». Yá fixo «madreñas» pa Nicanora, Tumixa ya Maruxina. Tamién p’Adunina
ya Sabela.
¿Pero cómo yía posible? ¡Amienta una por una por
una tolas mucheres que l.levesti al pachare!
Sicasí, Xicón, las mías madreñas, sí, ¡las madreñas de
casa tiéneslas muito olvidadas!
¿Qué tienen? ¿Dalgún furacu? ¡Cumu las nuesas! You ponelas nun las pongo, pero l’outru día alcontréilas bien mochadas
por dientru.
¡Home! Igual-l.ly suda’l pía.
Non, qué va. Tan afuradas de seguru.
¿Pero acasu ta vusté diciendo que mieu home fai mal las
madreñas?
Non, mal non. Pero sí afuradas.
Anda, que ¡si me puxera you a falar de la Botica.!
¿Qué tien vusté que dicir de la Botica?
¡Mama!
¡Cal.la ya escuita, atabal!
Non, nada malu. Qu’en vez de melecinas ¡paecen potaxes de bruxas! Vamos que perfiero qu’un perru de la cai me l.lamba una ferida antias de poner ahí cualquier xungüentu que me
dea’l sou fichu.
¡Muchere!
Pero mama, ¿tu qué espoliu tas formando? Las madreñas taban mochadas porque Nastaxu emburrióume pal sucu la
presa las Veigas ya namás.
¿Ya por qué t’emburrióu?
¿Nun sería porque lu envenenesti con dalguna melecina?
El mieu L.lesvintu nun envenenóu a naide. Namás foi un
ardor d’estoxu. Pero lo que sí yía verdá yía que mieu probe fichu
ta entovía güei tou funguitu por culpa d’un madreñeiru que fai las
madreñas con furacos.
¡Pero señora.!
Señora non, viyuda.
¿Peluda?
Viyuda, que me murríu’l maridu, ¡vaiga!
La vel.luda. Yía yá sabes quién.
¡Sosegaivos un pouquinín!
¡Andai, cal.lai la bouca ya nun armedes tanta zaragata!
Esu, a vere si faemos un filandón cumu Dious manda!
Primeiru vamos a beber un poucu de vinu cal.liente con
miel.
You perfiero con zúcare.
Agora que la cousa paez que calmóu, voi a contavos las
peripecias que viví no monte con un osu.
A vere, papa.
Tenía daquel.la ventitréis anos. Yeran tiempos duros. Na
mía casa nun había que comere. Arregléimelas entós cumu pude
pa traere comida. Tuve qu’arroubar el miel d’un cortín d’abechas qu’había nun pueblu cercanu. Ya claru tuve que lu faere de
nueite.
Tiadoxu, por Dious, que l’home nun vive sólo de pan.
Pos d’aire tampoucu, Señor Cura. ¿Nun s’alcuerda de
Xepe, el de Maruxa? Tenía un burru qu’asigún él pasaba perfeutamente sin comere. Pos asina pasóu unu ya outru día hasta que
murríu esflaquecidu. Ya ahí ta. Los mieus morrían de fame tamién.
¡Anantias tanta fame ya agora tantu derroche!
Pos ocurríu qu’al marchar conos tarros del miel pol monte, de nueite piechu, estampanéi un tarrín ya arramóuseme toul
miel pol l.lombu. Poucu más alantre sentí un ruxidu ya tiréime al
suelu. Contéi que yeran los amos del miel pero non. ¡Yera l’osu!
¡Virxen Santísima!
¡Xuasús!
Pos namás queda San Xosé.
Siga, Tiadoxu.
You quedéi xeláu. L’osu vieno pa mí ya entamóu a l.lambeme’l l.lombu, d’esu que you dicía pa mí «aspeiro que nun-l.ly
preste la cecina». Ya cuando yá arrañaba las últimas pingadas del
miel, que you pensaba, «esti hasta que nun chegue al güesu nun
apara», pasóu una cousa.
¿Qué foi?
L’osu fatióu un xabaril, el xabaril fatióu a l’osu, alcontránonse ya fixenon un amagu de griesca, que you muito bien aproveitéi p’afuxire d’aquel l.lugare cono restu la «mielada».
¡Güei! ¡Ai, qué d’histulaxes!
¿Pero esu yía de verdá? Home ¡qué va.!
Sí home, sí, Xicón, si antias ende la braña víamos pasar los
osos tolos anos, ail.lí pol bedular del altu.
Señor Cura, beba outru treitu de vinu.
Yá bebo, yá. A mí nun hai cousa que más me preste qu’estos
filandones. ¡Con buenos treitos de vinu cal.liente.!
¡Home yá! Ya sobre tou si yía con miel.
¡Ai, Dious! ¡Qué sumiciu! ¡Fáltame l’agucha de cosere.!
¿Cuála yía la xarra de vinu con miel?
Toma, fichu.
¡Virxen Santísima! ¿Onde pux la rueca?
¡Aaaah!
¿Qué-l.ly pasóu?
¡Espetéimela bien espetada!
¿Ya qué foi?
L’agucha de cosere.
Aspeire, Don Píu, sáco-l.lyla you.
¡Nun fai falta!
¡Aaaah!
¿Tu visti qué esparabanes?
Don Píu, tea cuidáu, peme que ta pisando la rueca.
Oh, Virxen, ¿cúmu chegaría a aparar ahí?
Andará’l trasgu por ahí sueltu.
¡Estu paez cousa del diañu!
¡Si vieno’l diañu, que vaiga marchando!
Pos nun lo creeréis, pero you vilu una vez na Veiga’l Demontre
Roxu.
Ai, qué babarón, bartolu.
Yera peludu cumu..
un osu, pero muito más rin qu’esi anemalón. ¡Amás tenía dous
grandes colmiel.los!
¡Home! ¡Entós lo que tu visti foi un xabaril!
Nun voi a saber diferenciar you lo qu’ía un xabaril d’un
diañu?
¡Papa, que Pin yía un gran cazadore!
Cumu’l mieu Xicón. Yá cazóu de tou: denunciel.las,
páxaras ya dalguna l.largarta. Pero lo que fai con más xeitu yía
cazar raposas, ¿verdá Xicón?
Sí, caza bien, ¡tien buen fusu!
Sí, buenu. Pero
ceu van a zarrar la veda, muchere, ya l.lou nun diréi más a cazare.
 ¡Qué rumediu!
Realmente esti vinu ta buenu, sí, sí, ¡muito buenu!
Ía mechor que’l de la sacristía, ¿verdá Don Píu?
Nun entamemos Pin que yá nos conocemos. Que tu
nun sólu cueches talangueras na tabierna, sinon qu’agora ¡tamién
quieres cochelas en casa! ¡Ya ten más respetu al Señor Cura!
El mieu L.lesvintu enxamás se pon borrachu, ¡yía un rapaz muito formal!
L.lesvintu ya Dorina, que taban falando en voz baxa, l.levantan la voz.
Anda Dorina, fáime coscas, xatina mía.
Dorina queda cortada. Virtúis l.levántase ya de mal l.leite, péga-l.ly una
torta a L.lesvintu ya vuelve a sentase.
Buenu, vamos a vere qué hora ía. ¡Aio! ¡El mieu reló!
¿Óu ta?
Aiquí ta.
Quiero más vinu con zúcare. Yía que you soi muito dolce.
¡Ai, caruezu! ¿Tu dolce? Sos más acedu que los ablunos
verdes.
Cal.la, muchere, que más moscas mata’l miel que la fiel.
Ían las dúas ya dous menutos. Paez una hora máxica.
¿Quéi foi esu?
A las dúas, nuna nueite ciega ya chena de faloupos cumu
güei, murríu un home no pueblu, van muitos muitos anos.
¿Quién yera?
Chamában-l.ly Xuan el L.lobu.
Siempres diba con tres pieles de l.lobu vestidas. Ponía-l.lylas en
nueites cumu éstas, cuando salía polos alredores el pueblu a cazare hasta’l remanecere.
¿Ya cúmu murríu?
Naide lo sabe. Parecíu aforcáu del viechu
teixu la Plaza’l Concechu.
¡Virxen Santísima!
Cuando lu baxanon, a las dúas, vilu you ende un ventanu
d’an ca’l Tíu Xipín.
¿Cúmu taba?
Tenía’l cuenxu del gurgüelu arreventáu. Taba esnudu.
¡Xuasús!
Yera peludu cumu un osu, las uñas teníalas l.largas ya afiladas cumu cochiel.los, pola sua bouca salía un espumacheiru cardosu ya los sous güechos taban esorbitaos ya biliesgos.
¡Ai, Tiadoxu, por Dious! ¿Qué yía esu?
Por esu dicen que Xuan el L.lobu aforcóuse pa que’l sou
espíritu pasara pal cuerpu d’un l.lobu, ya ende aquel día vaga por
ahí, saliendo namás en nueites cumu aquel.la.
Aúl.la’l l.lobu. Nesi momentu marcha la l.luz. Tolas mucheres, esceutu la
bulica, glachan espavoridas ya siéntanse cima los sous homes.
Marchóu la l.luz. Pero buenu, ¿de qué tenedes l.lerza?
¡Ai, medrosos! Diréi a por un gabuzu ou dalguna velacha. Voi a
vere qué alcuentro.
Aio, ¿cúmu sodes asina? ¿Qué contades? ¿Que Xuan el
L.lobu vai picar agora na puerta?
Anda, Xicón, vaite a abrire.
¿Quién yía, quién?
¿Quién yía?
« Soi Xabelín, petisu ya rin,
Soi Xabelín, soi piquinín!».
Abre Xicón.
Buenas nueites a homes ya mucheres, los homes pa un
l.lau, las mucheres pa outru.
Buenas nueites.
Xabelín tien que vos contar el rumediu pal vuesu mal:

Pa curar la madición
de los muruéndanos con sotana
cortái, mientras duerma mechor,
un deguechu de la namorada.

¡Be-é, chivín chivón!
¡Be-é, yía la venganza!
¡Poner cuernos asgaya
hasta que casu me faigas!
¡Be-é, chivín chivón.!
¡Non! ¡Asina non! ¡Asina non!
Qu’asina. ¡Asina cuachas!

Pon el deguechu nel embeligru
con mediu achu ya mediu figu.

La pita del feisán murríu
Cuando un gal.lu la cantaba
porque’l feisán mayore
¡siempres la vixilaba!

Las parolas máxicas son
«pita pedresa, que pon ya pon,
cueche cereisas, muruéndanos non,

dexa la sotana, arremanga la saya»
l.lou d’estas parolas, nun habrá maldición.

Foi la pita a afalagar
al gal.lu de prieta saya,
vieno entós el gran feisán,
púxuse l.loucu de rabia.
l.lys xostrazos asgaya
deixóulos muito mancaos:
a el.la deixóula pelada
cono gurgüelu afuráu
ya’l gal.lín de la sotana
retorcidu ya arrabuñáu
cono fégadu espetáu
nun furcáu de cocher pacha.
¡Ai, Dious! ¡Esti patacu ta al.louriáu del tou!
You nun entiendo ná lo que diz pero yía divertidu.
¡Que me dean con un piértigu si lu entiendo!
Xabelín entama a revolvelu tou ya a cambiar las cousas de sitiu.
L.lou d’estos consechos, ya d’estas alvertencias, El trasgu
Xabelín marcha cumu centel.la.
Pero, ¿aonde vai agora esi patachu?
¡Yera un trasgu, el trasgu Xabelín!
Nun yía posible, ¡amirái pola ventana a ver si lu vedes!
Voi a ver si ta entovía na puerta.
¡Aio! ¡Un trasgu! L.lesvintu, si lu ves píde-l.ly un
autógrafu.
Sí, mama.
¡Virxen! ¡Qué nevadona!
¡Qué nevadísima!
¡Aio, que’l conxuru fixo efeutu!
¡Na mía vida vi una nevarada semechante!
¡Si habere haberá dous metros!
Tiadoxu, acabo d’abrir la puerta ya ¡ta totalmente cubierta de nieve!
Home, ¡si hai tantísima nieve nun podemos nin faer güelga
siquiera!
¡Nun vos preocupedes! Pasái la nueite aiquí: hai camas
asgaya.
¡Aiquí toi con un gabuzu!
¡Vaiga, tanto buscare pa nada!
Ya entós el trasgu ¿por onde salíu?
¿Qué trasgu?
¡Picanon na puerta ya parecíu un trasgu!
¿Quién? ¿El Trasgu Xabelín?
¿Conóceslu?
Yía’l trasgu d’esta casa. You namás lu vi a los doce anos,
cuando padre tenía un dolor nun cadril que se vía morrere, la
rema, yá sabedes. El casu foi que Xabelín nun séi qué estaramáu
preparóu que padre al día espués taba buenu del tou. Padre díxome que Xabelín yá pareciera por casa cuando madre pariera’l primeiru de mieus harmanos, que foi un partu muito duru.
Entós Xabelín ¿qué yía? ¿Un trasgu buenu?
¡Claru, ho! Anque cuando entama a pañar las cousas ya
cambialas de l.lugar, ¡a mí ponme negra!
Buenu, dexaremos esti filandón yá por güei. Tiadoxina,
ayúdame. Vamos a l.levar a tous a las suas alcobas.
Querida, ¿podrás dexame tamién un camisón?
Por supuestu, Doña Virtúis.
Venga, you tamién ayudo.
Mama, vaite a polas mantas qu’hai no corridore.
Ven, L.lesvintu, enseñaréite la tua alcoba.
Tous marchan ya dicen buenas nueites a Pin ya Xicón que quedan solos.
El.los arrespuenden tamién «Buenas nueites».
¿Nun-l.ly sentisti al trasgu lo mesmo que sentí you?
Sí, Pin, sí. Cuasi nun yera a crielu. Quiciás con esi conxuru
seréi a esfarrapar el condanáu feitizu de los muruéndanos con
sotana.
Pos yá sabes, cueches un deguechu d’Avelina, póneslu nel
embeligru ya dices las parolas máxicas de «pita pedresa, que pon
ya pon.»
Van marchando d’escena ya zárrase´l telón.

Actu terceiru
N’alcoba d’Avelina. Una cama, un almariu ya unas cortinas. Un crucifixu.
Tan parl.lando Avelina ya Tiadoxina.
Escuítame bien, Avelina. El trasgu Xabelín yá te lu
avisóu. Nun pongas los cuernos a Xicón. ¡A vere si espués vai
turriate!
¿Esi, turriame a mí? ¡Toréolu you cúmu quiera ya cuándo quiera!
Cuacharás. Nun lu faigas. Cuacharás.
¡You nun cuachu más que’l l.leite cuando faigo la cuachada!
El cura nun vai a venire.
Sí que vien, sí. Vendrá, vendrá. Anque tea que dir you
a embizcalu. Pero vendrá.
Buenu, buenu, you marcho. Yá vendréi a vete cuando
teas pelada a xostrazos. Ya asperemos que a Xicón nun-l.ly dea
por espetar el fégadu del cura nun furcáu del pachare. L.lou güel
mal mal. Ya los moscones prietos anician ya dexan la pacha chena
de careisas.
Anda, nun te preoucupes. Qu’a mí nun hai magüetu que
me turrii.
¡Mixina mía! Yá toi aiquí pa vixilare esi ventanachu.
¿Qué fais? Mixina mía.
¡Ai, Dious! Esti curachu muito cariñosín ta güei.
Anda, vamos a arrevolcanos no duernu, ¡gochina mía!
¡Escuitái al gorín de la sotana! Pero qué
diz la mía glachina.
Dorina, you.
¡L.lesvintu!
¡Avelina! ¡Oi! ¡Perdón! Contéi que. ¡Foi una quivocación!
¿Conteste que yera ésta l’alcoba de Dorina? ¿Ya qué dibas
a faer ail.lí?
¿You.? Namás diba a cuidare que nun xubieran los
l.ladrones pol sou ventanu. You.
Con que l.ladrones, ¿ei? ¡Tas feitu buena pieza! ¡Yá l.ly-lo
diréi a tua madre!
¡Non, por favore! ¡Nun-l.ly lo digas!
Esti vai ser el mieu segundu mante. ¡Ai,
Xicón, menudos celos! Pos si nun quieres que-l.ly lo
diga a tua madre, ven aiquí. Fai lo que you te diga.
¿El quéi?
Dame un beisu.
¿Un beisu? Pero ya si vien Xicón ya.
Nun vien, non. Dame un beisu. ¡Ahí non, cagachón! ¡Ai, Dious! ¡Qué homes
más paraos ya cobardones! En vez d’homes paicedes pitas.
You nun.
¿Ónde te paez que tendrás que me lu dare?
Nun séi. ¿Nas narices?
Ahí non, bartolu, nisu. Na bouca, aiquí, ¡nos l.labios!
¡Vamos! ¿A qué asperas?
¡Pican na puerta!
¡Nooon! Será él. ¡El mieu home!
¡Ai, mieus güesinos! Güei vai a habere machucu. Ya
non d’amoras, non.
¡Cuerre! Ascuéndete nel almariu. ¡Date priesa.!
 ¡Ai, Dious! ¡Qué tontalán!
¿Quién ía? Pero si yía vusté, Señor
Cura.
You, you, venía a, a.
A rezar el rosariu, yá lu séi, pase, pase.
Buenu, pos. you. Qué alcoba más guapa tien vusté.
Sí, yía guapa sí. Ya tamién son guapas las cortinas. Ya
l’almariu. Ya la cama. La cama yía lo más formosu qu’hai.
Virxen de los Rumedios.
¡Al.luénxame del pecáu! Veneráu San Bartolu, ¡al.luénxame del
pecáu!
Pero Señor Cura, ¿ónde véi vusté aiquí’l pecáu? Vusté
vieno a rezar el rosariu, ¿nun yía asina?
Ruega por nós, Santa Leocadia, ruega por nós, Santa
Tumixina.
Peme que nun hai muitu aire aiquí, nesta alcoba.
Mía culpa. ¡Toda mía! Nos Caldeirones, ¡con augua ferviendo queimaréi!
¡Ai, Dious! Esta alcoba, ¡qué gafedá! Voi afogame. Don
Píu, por Dious, ¡vusté nun diz nin píu! Ya you aiquí que nun respiru. Faiga dalgu Don Píu.
Santa Leocadia. La respiración bouca a bouca puei salvar
una vida en peligru. Ruega por que queime namás un pouquinín

nos Caldeirones.
¡Güelpes, sentí güelpes!
¡Tame bien empleyáu, por mala presona ya putañeiru!
¡Avelina, tas espierta!
¡Xuasús, María ya Xosé! ¡Yía él, Xicón.!
¡Probe de nós!
¿Métome dientro l’almariu?
Non, ahí non, que teo. teo’l samartinu d’esti outuenu.
Señor Cura, póngase itrás d’esas cortinas. Ya si nun s’acinga ¡nun
lu verá naide! ¡Vas a ver la qu’ía buena, Xicón!
Buenas nueites, muchere. Contéi que tabas dormeciendo.
Aio chachu, taba namás contando ugüechas. ¡Ya
chivones!
Buenu, pos you venía.
Sí, esu, venías. Porque dichosos los güechos que te ven
venire por aiquí. De seguru que yá l’alcoba nun la conocías.
Non, muchere, d’esu quería you falate.
Parl.la, parl.la, qu’entovía escuitu dalgu por esta
ourecha.
Yá séi que tienes muitos motivos pa tar enfadada conmíu.
¿Motivos? ¡Qué va! Son l.loucuras mías.
Perdóname polo que te dix na nueite la boda.
Nomenón, dici-l.ly a una novia que se ponga un carpanchu pola cabeza ¡yía la cousa más normal del mundu! Ya l.lou escapar corriendo a dormir pal pachare, tamién lo fain tolos maridos, tamién.
Perdóname, Avelina, pero toi baxo los efeutos d’un
embruxamientu.
Sí, yá lo séi, del embruxu de Nicanora ya Tumixa. De
Sabela ya Maruxina.
Non, con el.las foi diferente.
¡Malas centel.las te partan! ¡Amira qu’arreviento, ei!
Xicón el Madreñeiru atiende las madreñas de fuera, pero las de
casa tienlas muito escuidadas, ¿ei?
Pero Avelina.
Nin peros nin nada, a partir de güei la mucher del
Madreñeiru encargará las súas madreñas a outros.
¡Non, Avelina, por favore, agora non! Venía a dicite que
güei poderéi esfarrapar l’embruxamientu ya ceu seréi un maridu
normal.
¿Tu un maridu normal? ¡Pero si you entovía nun séi siquiera si sos un home!
Dígotelu de verdá, you quiérote muito ya.
Pos quierme agora.
Entovía non, Avelina. Entovía non. Mañana será’l día.
¿Qué pasa? ¿tiénesme miéu? Las outras nun t’espantan,
non. ¡Marica! Tu muito home cuando quieres.
You soi muito home, Avelina, ya cumu contíu nun podía
pol embruxu tenía qu’esparcime n’outras partes.
¡Ai, verás, zalampernu! ¿A qu’entamo a sacar a tolos
mieus mantes del almariu?
¡Ai, monina! Si de verdá tuvieras dalgún mante, afogaríalu
bien afogáu. ¡Ya espetaría’l sou fégadu nun furcáu del pachare!
¡Virxen Santísima! ¡Lo que dixo’l trasgu! ¿Ya a mí qué me fairías?
¿A tí? Afuraríate’l gurgüelu con una agucha de tixer l.lana.
 Pero nun te preoupes, muchere, porque you séi
que sos buena ya qu’enxamás traerías a naide a la tua alcoba.
¡Tienes tola razón!
Por esu aspera a mañana, porque mañana seréi tou tou.
¿De verdá tou mieu?
¡Hasta l’últimu michinal.! L.lou qu’escanses, vida mía.
Mañana Xicón será un nuevu home.
Esu aspeiro. ¡Ai,
Dious, que paez que’l mieu Xicón quierme! ¡Ya you con esti par de

censos ahí aveiraos! Teo que los sacare ensin que me veya Xicón.
Si non ¡probe de nós!
Que m’afuegu, sacaime
d’aiquí.
¡Yá voi, bartolu! Anda, respira un pouquinín.
Teo l’estoxu revueltu, nun séi si agumitaréi.
Sácote agora, nun te preocupes. ¡El
mieu maridu!
¡El machucu!
¿Nun hai naide? Sacaréi
primeiru al gal.lón de la sotana.
¡Achís!
¡Muito esperria, vusté, Señor Cura! Yá se véi cúmu debe
andar escoteiru por ahí tolas nueites.
Non, Avelina. Nunca. Enxamás cayí baxu la tentación del xixu
hasta agora.
¿Del xixu, ei? Yá séi cúmu-l.ly prestan a vusté las l.linguanizas ya la cecina’l l.lombu.
Perdona San Bartolu, tantu esbardagüertu.
Perdóname, Santa Tumixina, por pensar en cousas gorinas.
L’home mieu, yía él, abarrúntolu. Ascóndase, Don Píu.
¡Ai! ¡El mieu fégadu! ¡Que nun lu espete d’un furcáu, Avelina!
¡D’un furcáu non, yá lu espetará d’un engazu!
« Al.lá arriba naquel altu,
Debaxu d’aquel gamachu
Ta la sotana del cura
Ya l’aparexu del machu, ¡ei!
¡Pero, papa! ¿Tu qué fais? ¡Tas cumu una chueca!
¡A xaxar, a xaxar!
¡Ai, zafalandrán!
¡A xaxar, a xaxar!
¡Ai, Dious! ¡Tendréi que chamar a mama! ¡Que tolos bartolos tean qu’axuntase güei aiquí!
Cincu l.lobecos tenía la l.loba. Cincu l.lobecos itrás d’una escoba.
Entra con aspaciu, Pin.
¿Cochisti tu l’achu ya’l figu?
Sí, teolos aiquí. Fala baxo que vas a aspertala.
¿Ya quéi? ¿Yá-l.ly ves el bigoute ende aiquí?
Sí, ya esta vez más grande que nunca. ¿De
qué ris, ho?
Río porque you tamién-l.ly veyo agora’l mostachu. ¡Chachu!
¡Nun m’estraña que nun quieras durmecer con el.la! Paez un home.
¡Avelina!
¡Xicón! ¡Pin! Quéi.
¿Quién hai na tua cama, Avelina?
¡Menudu bigoute! ¡Si nun yía un home
yía la mucher barbuda!
¿Que fai un home na tua cama, Avelina?
Acabo de metelu you na cama, ¿qué pasa?
¡Xostra! ¡Zalampernu! ¿Querías poneme los cuernos a mí,
ei? ¿A mí?
¡A él, ei, a él!
¡Zarra’l picu, xilgueiru! Ya tu galfarrón, endilga bien
con quien te ponía los cuernos. Cono mieu
papa Xosé.
¡Piquinín, harmanín, rei
de tous, furabol.los ya matapiochos!
You contéi.
Tu contesti.
Ya él contóu.
¡Ai, Dious! ¡Contéi que Xosé marchara fuera casa! ¡Cona
nevarada que cayíu!
Yá te dix, mama, que taba aiquí.
Ya ¿l.lou quéi? ¿Agora’l filandón yía aiquí?
Non, nós yá marchábamos, ¿verdá, Pin?
Pero nun yíbamos. Sí, que yá marchábamos.
¡Vamos!
¡Vamos, Xosé!
El buelu entama a cantare outra nueva vaqueirada.
L as brañeras de Pedrosu
Dan el l.leite a los galanes
Ya espués baxan diciendo
Que lu maman los tenrales.
¡Ya da-l.ly con que foste brañeiru! Non, si nun tienes
rumediu.
¡Eeei!
¡Por fin solos! A vere, nisu, avestruz. ¡Que yá marchanon tous!
¡Avelina, Avelina! ¡Foste, sos ya serás mía perdición!
Aspeire aiquí. Voi a ver si hai mouros na costa. ¡Malos l.lobos los coman! Tan ahí los dous. ¿A
qué tarán asperando? Abarrunto qu’estos dous güelense dalgu. Lo
mechore será que dormezamos hasta las cuatru ya l.lou que salga
de l’alcoba sin que naide lu veya.
Pero.
Venga, Don Píu, si quier vusté salire d’ésta fáigame casu
en tolu que-l.ly diga you. Amire: pa mayore seguranza vamos a
faer estu. Cuando you diga «la pita pedresa come cereisas», esu
quier dicir que vusté puei salir escapao cumu’l rayu pa la sua alcoba. Ya, yá sabe, obedézame en tou, ¿val?
¡Fairéi tou cuantu digas!
Venga, agora a dormir hasta las cuatru.
Don Píu túmbase tras las cortinas ya Avelina déitase na cama. Al ratadín
yá se sienten los sous ronquidos. Poucu más tarde entran Pin ya Xicón.
¡Nun faigas ruxidu!
¡Si ta dormecida cumu un cepu!
Cepu sos tu bastante. Buenu agora vamos a cortar un deguechu d’Avelina.
Agora tienes que ponelu nel embeligru.
¡Amira pa outru l.lau, bartolu!
¿Nun quieres que-l.ly veya l’embeligru a la tua muchere? Aio,
chachu, ¡que l’embeligru nun yía la pesquisa!
¡Date la vuelta!
Buenu, home. Pero que nun se t’olvide poner el mediu achu
ya’l mediu figu.
Nun lu esqueizu, tate tranquilu. Aio, Pin. Aspeiremos
que’l conxuru dea resultáu.
Nesi momento’l cura espiértase ya cona cara toda murnia siente dicir el
conxuru.
« Pita pedresa, que pon ya pon
Cueche cereisas, muruéndanos non,
¡Dexa la sotana, arremanga la saya!»
El cura ponse nerviosu, quítase, la sotana ya marcha escapáu en calzones
l.largos cona faragacha pola cabeza.
¿Qué foi esu?
¡Ende l.lueu, el bulicu Xosé ta al.louriáu igual qu’una
cafetera!
¿Ya que pasóu cono conxuru? ¿Quéi? ¿Ves-l.ly el bigote?
¡Pin, Pin, que nun-l.ly lu veyo! ¡Acabéi cona maldición de
los muruéndanos con sotana! ¡Viva la madre’l trasgu!
Pero buenu, ¿tu volvístete l.loucu ou qué te pasa? Pasas
tola vida sin dame un beisu ya agora esti beisuqueyu ya estas
refriegas.
¡Avelina! Por fin soi l.libre. ¡Yá nun teo la maldición de los
muruéndanos con sotana!
¡Aiquí ta la prueba!
¡Ai, la madre que me cagóu!
¡Los muruéndanos dexanon de ser muruéndanos con sotana
pa quedar en simples muruéndanos!
¡Ah, ah, claru!
¡Nací en metá de la braña!
¡Ai, la Virxen! Tou padre anda al.lunáu del tou. Acaba de
moscar cumu un magüetu d’itrás las cortinas.
Ah, ah, ¿sí? Hai que dexalu. Yía cumu un nenu piquenu. ¿A qu’ía él? ¿Papa, tu qué espoliu trais
contíu? ¡Ah! Pero son vustéis. Pasen, pasen.
¡Ai, Dious, el mieu L.lesvintu falta! ¡Nun ta na sua alcoba!
Foi al sou cuartu a polas sales, pa da-l.ly tamién el beisu de buenas
nueites ya nun taba ail.lí.
Ya confundístete d’alcoba ya’l beisu plantéstimelu a mí.
Buenu, home, buenu. ¡Un escuidu tienlu cualquiera!
Sí home sí, qué guapu yía l’amore maternal, ¡sobre tou
cuando yía tan fogosu!
Pero vamos a vere. ¿Entós foi vusté ou nun foi a l’alcoba’l
sou fichu?
Pos sí, porque ende l’alcoba de Tiadoxu sentí ril.lar la
puerta de l’alcoba de L.lesvintu.
Ya ¿cúmu sabía que yera la del mozu?
Aio, ¿ya you séilu? Abarruntéilu dafeitu. L.lou fomos a la
sua alcoba ya nun taba mieu probe L.lesvintu.
Pos, ¿quién sabe? Igual L.lesvintu foi a da-l.ly a vusté’l
beisu de buenas nueites ya confundíuse ya entróu pa l’alcoba de
Dorina.
¿Qué quier dicire? Esu yía mentira.
Yá se sabe. Nuevura ya amore, ¿acasu nun fain buena
parexa?
Esu nun puei sere. ¡El mieu L.lesvintu a estas horas n’alcoba d’una muchere! ¡Acompáñame Tiadoxu!
Yá voi, yá voi. Ven conmíu Xicón, que teo mieu qu’esta
l.loba m’esfuechi.
Anda, Pin, marcha pa la tua alcoba. Que Tiadoxina tará muito sola.
¡Mala centel.la te parta! ¡Fandanga, pingu, xostrón!
¡Dexa al mieu Pin, que te saco los güechos, asquerosa!
¡Cálmese la tuena! Que you nun quiero pa nada al tou
Pin. Taba tratando d’eichalu ya.
¿Ya por esu afalagábaslu tantu, ei?
¡Que non! Si acaba de marchar d’aiquí tola comandancia.
Vieno Doña Virtúis. ¡Ai, Dious! ¡Qué estampa! ¡Menudu camisón
l.ly espetesti!
¿Vístelu? ¿Entós?
Sí, home, sí, Tiadoxina. Vieno Doña Virtúis toda revolucionada porque L.lesvintu falta ya dicen que si tará xunta Dorina.
¡Güei, qué espoliu! Vamos a golere, Pin, pa l.lou soltal.ly buenas puntadas a Doña Virtúis. ¡Qué muchere! En vez de
Doña Virtúis tenía que chamase ¡Doña Perfeuta!
¿Ónde toi?
Marcha escapao pa la tua alcoba que tua madre anda por
ahí de sarxentu ya crei que tas con Dorina.
¿La mía madre? ¡La madre que me cagóu!
¡Ai! ¡La madre que te cagóu! ¡Ya la que me paríu! ¡Si nun
al.louquecí güei entre tantu entra ya sal, sal ya entra, yá nun al.louquezo enxamás!

Entra Xicón.
Yá toi aiquí, Avelina. ¡Por fin solos!
¡Nun sabes qué razon tienes! Aio, Xicón, nun me vas a creyere. Tanto deseyar esti
momentu ya agora éntrame la fame.
¿Tas afamiada, ei? Pos comamos dalgo.
¡Ai, mieu rosu! Vaite a por una fogaza ya dalgo pa untare. ¡Teo ganas de faere una recha!
Pos venga, vuelvo escapao.
¡Ai, Avelina, si supieras lo que pasóu! El que faltaba de
la sua alcoba nun yera L.lesvintu, non. ¡Yera’l cura!
¿De verdade?
L.lesvintu taba durmeciendo tranquilamente na sua
alcoba.
¿Nun me digas?
Ya you nun séi qué diaños-l.ly pasaría al cura, porque
alcontremos la puerta de la cai, mediu abierta, ya la güelga feita ya
tou, anque más que güelga yeran «santos macarros».
Igual marchóu porque quería preparar los alamares pa
la misa de mañana.
¿Pero ésa nun la diba a dar el cura de Brañaviecha?
¡You que séi, querida!
¡Ah! ¿Pero ya vos reconciliéstis? Buenu, buenu, you
marcho pa nun vos molestare. Pin tará durmiéndola, ¡menuda talanguera! Buenas nueites.
Buenas nueites
Namás quedaba esti cachu barra. Asina qu’una recha pa
tí ya outra pa mí.
¡Ta muito bien, mieu Xiconín!
Alcontréi esta mermelada na bodega. Será d’arándanos.
¡Mmmm! ¡Ta muito buena! ¿A qué me sabe?
Nun lo séi pero sabe bien.
Buenu, por cuéntame aquel.la hestoria del embruxu.
Pos amira, Avelina, tou foi por culpa d’una bruxa que me
maldixo un día.
¿Ya por qué nun podías acercáte a mí?
Nun podía acercame a ti, porque si lu faía agomitaba de
noxu.
¿Pero por quéi, ho?
¡Cago nos muruéndanos con sotana! Pos ¿por qué diba a
sere? Polos muruéndanos con sotana. Díxome la bruxa que si
comía d’el.los entraríame escapao la zuna. Ya un día mía madre
díume muruéndanos con sotana nel almuerzu.
¿Ya cúmu son?
Son prietos cumu’l sarriu. La mía madre alcontróulos ahí
arriba na Pruída. Pero Avelina, ¿qué te pasa, ho? Pero.
¡Ai cagachón! ¡Si supieras lo que tamos comiendo! ¡Ponte
bouca abaxo!
¡Nun puei sere! ¿Esto yía dolce de muruéndanos con
sotana?

tou! ¡Venga, esperria ahí!
¡Que m’afuego!
¡Vamos, cangaxu! ¡Agomita, espérrialu tou! Qu’esta
nueite las mías madreñas nun vas a escuidalas, non, non. Esta
nueite’l madreñeiru vai pasala todita arreglando las madreñas de
casa, ¿verdá Xicón? ¡Agomita, agomítalu tou.!
Zárrase’l telón.
piechu

L´ouru
la fontana

L´ouru
la fontana

Actu primeiru
Parez l’interiore d’una cabana de la braña, vacía ya erma. Namás hai un
camachu viechu con un xergón ya dalgunos alamares cumu una garfiel.la, un cazu, unas pregancias ya unas estrébedes. Siéntense glachidos que
vienen de fuera.
Xuan, ¿qué ye esto, ho?
¿Son cabañes, o nun les ves?
¡Sí, ho! Pero ¿cómo llamabes a los llugares como esti?
Paeme que se llamen brañes.
Eso, brañes. ¿Metémonos nesta cabana, ho?
Sí, habrá que facelo. Ta nublu’l cielu. ¡Cómo volva
a llover!
Menos mal que trux llinterna, ¡colo escuro que ta esto!
Da-y contra ehí. Amira bien si hai vaques.
¿Vaques? ¿Pero entós que ye? ¿Les cabañes son pa les vaques? Conté que yeren pa los peisanos.
Tu que yes, ¿asturianu o madrilanu?
Soi d’Uviéu.
¿Y nun salisti de la ciudá enxamás, ho?
Home. Pos una vez tuve nel Gamoniteiru, sí, ú l’antena
de televisión.
¡Ai, babayu!
Vamos, Xuan, nun me digas que periquí ponen cames a les
vaques pa que dormen meyor.
Mazcayu, fatu, neciu. ¡Amira que yes bederre!
Val yá, ¿non? Que teo bona oreya.
Esa ye la cama la brañera, la muyer que vien coles vaques
pol branu pa que pastien pelos praos de la montaña.
You nun vi a brañera denguna.
Sí, ya diquiá Xunu paeme que nun verás a naide, ¡col tiempu que fai!
¡Fai un cutu qu’escarabiella’l pelleyu! Pero claru, como tu
dixisti qu’habíamos conocer el Sur d’Asturies, ¡equí tamos!
Home, rapaz, hasta agora mui mal nun mos foi, cayer cayeron unes pingaes de ná.
¡Unes pingaes diz! ¿Y cómo ye que teo toles ropes moyaes
por dientro? Pingaes de ná. ¡Pingáu hasta los güesos querrás dicir!
Bono, pero’l llugar ye guapu, ¿non?
¿Guapu? ¡Guapu de coyones! ¡Si empecipia a ñevar vas
ver tu la guapura! ¿Amás a qué venimos? ¿A meter el focicu nuna
cabaña?
¡Calla, babayu! Vamos sacar los mapes pa ver ú tamos y
llueu marchamos dafechu pa ú dexemos el coche. ¡A ti nun volvo
sacate un res más de casa!
Nin falta que fai. Pásome tolos díes trabayando y nun teo
ganes de venir pasar cutu a les montañes. Amás, si siquiera hubiere muyeres pequí, nun me daría más quedar arimadín al llau
d’una xanina. Yo arrodiáu de brañeres dolces y sonrosaes, con
golor a llantén y a roses.
Más bien será con golor a ayu y a perexil.
Vete sacar les pites a mexar, ¡babayu!
Vamos ver. Tamos pequí.
¿Nun ye esa la braña? Braña las Fontaniel.las.
Tará mal escritu, suena meyor «les Fontanielles».
Pequí pel suroeste d’Asturies falen mal, como d’otru xeitu.
¿Qué ye esta raya de puntinos, ho?
Ye la llende d’Asturies con Lleón. Pero, ¡esto nun pue ser!
¡Cago nes vaques pintes!
¿Qué pasa, ho?
Yá te dix que yera l’otru senderín el que teníamos que
siguir.
¿Qué dices, ho?
Y tu que t’empeñabes en dir pela otra sienda.
¿Pero, ú tamos?
Esta braña pertenez a un conceyu la provincia de Lleón.
¡Ai, pollín! Llevéstime a bon llugar. Si te comieren los llobos! ¿Y a que tamién tamos abondo lloñe del coche?
Home, si llevamos más de tres hores caminando nun quedrás tornar nun segundu al llugar de partida, verdá?
¡Babayu!
Aspera. Xubiendo prestes montañes. ¡Hai un atayu!
¡Nun hai atayu sin trabayu!
¿Cúalu ye’l problema, ho?
¡Les montañes son mui altes!
Equí toes son altes.
Non. Son munches montañes pa un día solu.
Venga, melandru, cueye les coses y marchemos que nun tá’l
tiempu pa bromes. Que pequí ¡ye a ñevar en mayu!
¡Ah, non! Pos yo cutu ya pasé abondo. Marchemos.
 ¿Cuánto cuentes qu’echaremos diquiá’l coche?
Con esti atayu una hora llarga. ¡Güei!
¡Qué atrapecío ta esto!
En llegando al coche voi xintar les empanaes que trayo na
mochilona esta. ¡So mai! ¡Cómo peses, condaná!
Dame murnia dexar esta cabaña, ¡si nun foran les nubles!
La braña ye perguapa pero con bon tiempu.
Yo voi xelar de fríu.
Pos cumu vaigas tan apriesa paeme que a mí va sobrame
la zamarra.
L.lou d’un ratadín.
Teo las caniel.las cansas, arrabuñadas ya xeladas. ¡You métome nesta cabana ya d’aiquí nun salgo más!
¡Menudu fríu que fai!
¿Será esta la braña de las Fontaniel.las?
Aspeiru que lu seya, porque sinon, Xinu, ¡sácote los güechos!
Tu qué me vas sacar a mí, ¡lumia!
¡Serás gochu.! Siquiera esu. ¡Nun chegas a más de gorín!
¡Gorines! ¿Onde?
¡Zalampernu!
«Zalampernu».
Xinu, nun-l.ly faigas la goña. Ya tu, Mina, nun-l.ly digas
nada, ¡déxalu!
Pero yía que me fierve la sangre, profesora, cuando piensu
que tuvimos qu’andare doce kilómetros pa chegar a una braña que
nun yera la de las Fontaniel.las ya l.lou venir a plombu pol monte
hasta aiquí.
¡Pa qu’enflaquezas un poucu, tonel!
¡Aaaaaaai!
Basta yá, Xinu, que si ía’l día de güei qu’entovía tamos nestas, la culpa tiénesla tu toda.
Oia, que you nun foi la presona que nos metíu a los tres nestu: ¡foi vusté! Ya amás, ¿quién ía’l que tien dir emburriándovos a
las dúas?
Tu dixisti, deixáime a mí, deixáime a mí, que you séi onde ta
la braña las Fontaniel.las.
Ya en vez de nesa braña, apaecimos en Braña Viecha.
Home, el nome paése un poucu.
Amiraréi los mapas. A vere. ¡Chachos! ¡Peme que tamos nas Fontaniel.las!
¡Menos mal!
Bonu, profesora, ¿vas contanos agora las razones d’esti
viaxe improvisáu?
Sí, Mina. Ya por favore, nun me chamedes «profesora»,
que yá vai muitu tiempu que deixéi de davos clas d’Hestoria nel
Istitutu de Cangas. You soi Sabela, una más de vos.
Val, pero ¡cuenta, cuenta! Tiénesnos intrigaos. Ende que nos
dixisti aquel.lu de que yíbamos a esentreñar un mesteriu aiquí,
nesta braña, you toi que nun mexo.
¡Ai, Dious! ¡Qué refináu salíunos el guaje!
Pos veredes. Yá vos alcordaréis qu’a mí de siempres lo que
más me prestóu foi la Hestoria Antiga, ¿verdá? Pos esu foi lu que
me fixo dexar l’Istitutu. Ofreciénonme un trabachu n’Uviéu, un
trabachu d’investigación sobre tala tema.
¿Sobre cuala tema?
Sobre Hestoria Antiga, ¡bartolu!
Asina entaméi a estudiare con fondura tola hestoria antiga
d’Asturias, ende’l Paleolíticu al Neolíticu. Pero lo mechore de tou
vieno cona Edá’l Bronce.
¿Por quéi?
Porque cona Edá’l Bronce entama la hestoria los Astures,
los nuesos antepasaos de sangre celta.
¡Qué prestosu!
El pueblu Astur taba axeitáu por muitas tribus que s’esparramaban polas actuales provincias d’Asturias ya L.león. Cumu
you soi, cumu vós, de Cangas del Narcea, intereséime pola tribu
que vivíu no nuesu concechu van más de dúas milenta anos.
¿Cuála tribu foi?
Foi la tribu de los Pésicos, ou «Paesici».
¿Los Pésicos?
Eso mesmo. Yera una tribu grande, qu’amás de no nuesu
concechu, tenía castros por toul occidente d’Asturias, chegando
hasta’l noroeste l.leonés.
Claru, por esu esta braña pertenez a L.león.
N’efeutu.
¿Aiquí tamién vivienon los Pésicos?
Sí. Ya aiquí yía cuando vien el mesteriu. Siendo nena mia
bulica díxome qu’había una l.lienda sobre un tesouru viechu,
qu’ascondieran los nuesos antepasaos.
¿Un tesouru?
Fartéime d’endilgar bibliotecas, siempres buscando dalguna cita sobre los Pésicos, dalgún datu sobre’l sou tesouru, pero
nada.
¿Nada?
Hasta qu’un día lu alcontréi. ¿Pueo confiare na vuesa
discreción?
¡Somos cumu furacas!
Taba cona Crónica Xeneral d’Alfonsu X, la primera hestoria d’España que se fixera no nueso país. Yera un l.libru muito
viechu. ¡Claro, foi escritu no sieglu xiii! Las fuechas cuasi se m’esfaían nos didos. Ya de repente, ¡ail.lí taba!
La cita los Pésicos.
Non. Esti papelín. Esta fuecha viecha
ya pachiza, que dalquién arrincara de cuachu d’outru l.libru antigu, taba metida na Crónica Xeneral d’Alfonsu X, de xuru por
enquivocación
¿Aio, por qué piensas esu?
Porqu’aquel.la fuecha yera l’entamu d’outru l.libru d’Alfonsu X: las Cantigas.
¿Las Cantigas? ¿Esu qué ía, ho?
Son poesías qu’Alfonsu X escrebíu en gal.legu, no sieglu
xiii, claro.
¿En gal.legu?
Sí. Alfonsu X diz nesti entamu, que ta escritu en castel.lanu antigu, que los porquéis d’escrebir poesía en gal.legu ya non
en castel.lanu son simples. El piensa que’l gal.legu tien un l.lirismu
ya una dolzura especiales, que-l.ly ispiran más pa faere «poesía».
¿Ya de los Pésicos nun diz nada?
¡Ahí yera onde quería you chegare! Escuitái lo que sigue
diciendo Alfonsu X: «. et es mi volutad declarar el mi
interés por otra lengua lírica y fermosa, fablada en la tierra de los
Astures, de la que –por casual destino– llegaron a mis manos estas
coplas que fablan de tesoros nunca encontrados y siempre guardados con sigilo.»
¿Nun serán coplas en bable?
¿Sí?
Ya del sieglu xiii, namenos. ¡Escuitáilas!

«Ente las tribus Astures
al Oeste tan los Pésicos,
esparramaos polos ríos
Narcea, Sil ya Sumiéu.
Esta tribu sacóu l’ouru
de sous ríos ya regueiros
ya dicen que’l sou tesouru
ta tovía ail.lí, a bon veiru.
El tesouru d’esta raza
Buscailo nas Fontaniel.las
nas regueras d’augua clara
nas montanas, nas ol.leras.
Nuna virxinal fontana
que naz umbaxu d’un teixu
durmez baxu una chábana
l’ouru del pueblu Pésicu.
Nas Esturias los Astures
hai más tribus que los Pésicos
ya cada una d’el.las
asconde tesouros viechos».
¡Pantásticu, pantásticu!
¡Somos ricos!
Chachos, chachos, qu’entovía nun atoupemos nada.
Agora que se m’alcuerda. En chegando a la braña vi la nacencia d’una fontana al l.lau d’una cabana qu’hai a l’esquierda.
« Nuna virxinal fontana
que naz umbaxu d’un teixu
dormez baxu una chábana
l’ouru del pueblu Pésicu».
Vamos a ver si alcontramos el teixu ya la chábana.
Sí, vamos.
Marchan los tres ya’l ratadín entran Pidiu ya Adonina.
Por fin cheguemos a las Fontaniel.las, ¡cada día paez tar más
l.luenxe!
Nun m’estraña que dexaran de venir los homes de brañeiros; tardas cuasi tres horas en chegar ende’l pueblu.
¿Ya quéi, rosa? ¿Arrepiéntesti de marchar escapaos?
¿Cúmu voi a arrepentime? El viechu yá lo comprenderá.
l.ly una cartina contándo-l.lylu tou. Buenu, tou non. Nunl.ly contéi que yíbamos a tratar d’arrouba-l.ly los sous dineiros.
Tien que tenelos ascondidos aiquí nesta braña.
Pero yá sabes, Donina, que namás vai ser un préstamu. En
cuanto me coloque na mina, devolvémos-l.lylos.
Yá lo séi. ¡Güei! Esto ta poniéndose
feyu. Peme que vai cayer una nevarada d’espantu. ¡Ya you que nun
pude faer siquiera una tortil.lina!
Donina, amira lo qu’hai aiquí, ¡una empanada!
Ai, cona fame que tenía, ¡dame un cachín!
¡Aio, qué suertísima tenemos! De seguru que foi de dalgún
escursionista que la deixóu olvidada.
¡Ai, Pidiu! ¡Entós nun séi si deberíamos comela! ¡Amira
que si torna a por el.la ya nun alcuentra nada.!
¡Güel, güel! ¿Qué te diz esta ulea?
¡Ai, Dious! ¡Qué tentación! El mieu estoxu ta pidiéndome a glachidos empanada, pero nun séi si.
¡Anda, ho! Xanta un nada. Ya lo que sobre pa mañana. Con
esti tempachu peme qu’hasta pasáu nun podremos salire.
Ta bien. Ya tu, mieu pitusín, come un poucu tamién, que
¡nun quiero tener un montón de güesos por maridu!
¡Ah, condanada! ¿Préstate tocar xixa, ei?
¡Pitusín!
¡Yá te daréi you a tí, mixina mía!
Quietu, pitusín, quietu. ¡Aio, que’l mieu pitusín tornóusenos osín! ¡Quietín, quietín! Que yá hai tiempu d’esu
pola nueite.
¿Cuando cante la curuxa ya teamos tu ya you solos?
Sí, ya cuando la l.luna bañe’l val.le de l.luz nacarada.
Mentantu tenemos qu’atoupar el dineiru de papa.
Pero ¿tu nun sabes onde ta de seguru?
Escuita, atabal. Por casa amiréi yá bien por tolos michinales ya nun alcontréi nadita. Entós peme que toi no ciertu al pensare que ta aiquí.
Aiquí, ¿ónde?
Amira. Papa vien tolos anos a finales del branu, cuando
los arándanos tan yá maduros.
Pos las farturas d’arándanos a la sua edá puein l.levalu al
outru mundu escapao.
Ai, ¡qué esaxeráu! Amás papa nun vien namás a comer
arándanos. Trai oruxu ya con él fai l’oruxu d’arándanos, que ta
muito ricu.
Home, entós nun morrirá d’asientu d’arándanos, non, morrirá de la panzada d’oruxu!
Mieu papa nun yía d’esos.
¿Que nun lu ía? Prestaríame velu. Debe afogase de ver tantu
verde.
¿Qué dices, ho?
Si por cada gamachu ya rebol.lu de la braña ve doble, pa mí
que s’afogará d’endilgar tantu mestedal.
¡Ai, babachón!
Ya yá me dirás. ¿Ónde ta’l veiru onde tou padre asconde
l’oruxu?
Ía ahí onde naz la Fuente las Ol.leras. Tan metidas umbaxu d’una chábana azulada, nuna furaca natural que se sume
dúas cuartas.
¿Ya tou padre deixóulas ahí toul iviernu? Pos peme que nun
vas a alcontrar oruxu dengunu.
¡Pos si arroubanon d’ahí l’oruxu tamién arroubarían la
caxa conos cuartos!
¡Cago no l.leite negru!
Pero ¿quién vai querer l.levantar una chábana tan
pesada?
You pergúntome si nun tará por aiquí ascondida esa caxa
de los diaños.
Nun puei tar porque esta nun yía la nuesa cabana.
¡Ah, non! You contéi que sí yera vuesa.
La nuesa cayíu vai tiempu, cumu tolas demás d’esta
braña.
Sí, yía verdade. Esta yía la única cabana que queda en pía.
Non, aiquí nun lu guardaría, séique.
L.lou, vamos a. ¡Anda! Amira lo qu’hai aiquí. ¡Una barrina de l.labios! ¡Qué guapura! Asina poderéi poneme formosa.
¿Ónde diaños guardaría you una caxa con cuartos nuna
braña? Pos aspeiro que tea cono oruxu, porque si non.
¡Ai, tontalán! ¿Nun me fais casu? Pos you marcho a ver
si alcuentro dalgún home por ahí que quede prendáu de los mieus
l.labios encarnaos.
Anda, tolina, ven aiquí.
Non, non, you marcho, ¡marcho a buscar homes!
Anda, marchemos, sí. Pero a ver si tan los
cuartos. Ya l’oruxu.
Buenu, pero hai que meter lo que quedóu d’empanada
na fardela, nun seya que la coman los ratos.
Sí, habrá que la poner n’altu. Anda vamos.
Marchan Pidiu ya Donina. Al ratadín entran Mina, Xinu ya Sabela.
Toi segura de qu’aiquí dientro ta’l tesouru. ¡Güei! ¡Qué
afortunaos somos!
Pero hai dalgo que nun cuadra. Umbaxu la chábana d’al
l.lau las ol.leras taba estu, sí. Pero l’árbol nun yera un teixu, yera
un capudre.
Esu nun da más. Daquel.la hasta agora cortaríanlu ya enxarnaría l.lou un capudre.
¡Pero amirái! Hai unas bolinas prietas por dientro que paecen ¡pipitas d’ouru aferruñadas pol tiempu! Póngome tan nerviosu que m’entran ganas de mexare.
¡Somos ricos! ¡Hai bolinas prietas asgaya!
Pero los Astures nun fabricaban el vidriu. ¡Cúmu asconderían el sou ouru nuna botiel.la si daquel.la nun había botiel.las!
¡Aio! ¡Dalguién pondríalas ahí más tarde!
Ya amás, ¿por qué poner ouru nun l.líquidu?
Pero Sabela, nun-l.ly deas tantas vueltas, ¡entraría-l.ly
augua!
Pero estu nun güel a augua. ¡Cago na mare! ¡Teo una terrible sospeita! ¡Güel a alcol!
Será que l’augua furmientóu.
¡El mieu gozu nun pozu! ¡Estu yía oruxu d’arándanos!

Entran los asturianos del centru.
¡Xuan, teníes razón, ho! Fixemos bien en dar la vuelta.
Asigún ñevaba trapecío pol altu. ¡Nun se víen nin les tos oreyes
siquiera! ¡Y amira que son grandes.!
¡Calla la bouca, llabiegu! ¡Que tienes menos sentíu qu’un
aladru!
¡Cuoñu! Amira lo que tenemos equí. ¡Pero si son brañeres!
¡Hola!
¡Hola!
¡Fai un cutu qu’escarabieya’l pelleyu!
¿Qué diz del cuitu?
¿Cuitu? ¿Qué dices, ho?
Cutu quier dicir fríu no bable del centru.
¿Y qué ye cuitu, ho?
Lo mesmo que «cuchu».
¿Y ónde hai cuchu? ¿Ónde lu hai? Hai que sacalu.
Nun-y faigáis casu que ye más bederre qu’un aladru.
¡Calla, llimiagu!
Ya vós ¿d’onde venides?
Tuvimos pequí hai un ratáu.
Pero ¡daquella nun había brañeres!
Non. Si nun somos brañeras. Venimos d’escursión a esta
braña. ¿Yía muito guapa, verdade?
Sí, munchu, pero qué tempayu más malu. Yíbamos pasar pa
la parte asturiana, onde dexemos el coche, pero coyionos esa borrina que tien la nieve ya entamaron a cayer unos falampios ¡como
carbayos de grandes!
Sí, la nieve yía pior entovía que la nublina. Esapaecen las
siendas, ándase mal ya pueis quedar xeláu por menos de ná.
Pos sí, paeme que güei tendremos que pasar la nuechi equí.
¡Güei! Pos nun séi si será posible. Dúas mucheres solas con
dous homes esconocíos!
¡Pero Mina!
Pero rapaza. Nun quedrás que dormezamos fuera, ¿verdá? ¡Si nun tenemos tiendes, ho!
Prestámovos la nuesa.
Pero ye que ta nevosquiando yá. Amás. ¿Tenemos cares
d’esfurciadores? A lo más la d’esti.
¡Ai, roncotoplón!
¡Que yera una broma, bartolos!
Bonu, ya que vamos pasar xuntos unes hores vamos presentanos. Esti babayu ye Fonsu y yo llámome Xuan.
¡Bonu, unos besinos, ho! Ven acá galana, que me presten les muyeres dolces y sonrosaes, con arume a roses.
Apara’l carru nun seya que vaiga a baltare. Yá baltóu.
¡Cagose Pepona y emporcó’l palaciu!
¡Oia, vusté.! ¿Nun crei que ta pasándose de rosca? ¡La
prósima vez dormez fuera!
Nun-ylu toméis en cuenta. Tien coses de neñu, ta xugando
namás.
¡Oi, tu! ¡Equí l’unicu neñu yes tu, ho! Que mentres tu tovía
mexabes bragues yo yá espayizaba puros habanos.
¿Espachiza vusté?
Sí, neña. ¿Qué pasa? ¿Nun te paez bono?
¡Qué va! Mia vida por un pitu rubiu. ¿Dasme unu?
Cámbiotelu por unos besinos.
¡Pero Mina!
Daquel.la entra Xinu que vien con un feix de l.leña qu tira al suelu.
Pero. ¡Suéltala, cabrón! Aiquí toi you pa defendete.
Tu defendeme a mí, ¿de quién?
¡A mí naide me chama cabrón!
¿Quién te díu premisu pa beisala?
Di-l.lylu you a cambéu dalgu.
¿A cambéu de quéi?
D’un pitu.
¡Xostru, pingu!
Fonsu, ¡saca’l pitu!
¡Gocha, arrastrada!
¡Virxen Santísima!
¿Qué pasa? ¿Que yá nun puei una espachizar un cigarru ou
quéi?
Mina, por Dious, tu ¿cúmu armas esti espoliu?
You nun armo nada. Ya tu, Xinu, yá pueis dir buscándote
outra. Ende güei. Ei, tu, ¿cúmu te chamas?
Fonsu.
Esu, Fonsu. Fonsu vai ser el mieu únicu mante.
¡Pero si acabas de conocelu!
Nun me da más. Yía guapu. ¡Tien atrautivu!
Pero Mina, ¿qué tien él que nun tea you?
Pos pol momentu. ¡Tien un
bon pitu.!
¡Mió mai, cómo se me llancen les brañeres!
¡Un bon cigarru rubiu, vaiga!
¡Deixádesme apaxarada! Non, ¡si you yá debo ser demasiao viecha pa entendevos!
¡Toma, pa pasar el sustu bebe un bon treitu d’oruxu con
arándanos!
¿Sabela? ¿Ya l.lou quéi? ¿Nun yeran pipitas d’ouru lo qu’había nas botiel.las la fontana?
¿Qué dices d’unes pipites d’oru ya d’una fontana, ho?
Nun-l.ly faigas casu. Falaba en broma. Yía qu’en
Cangas chamámos-l.ly a l’oruxu d’arándanos l’ouru la fontana.
¿L’oru la fontana? ¿Llámase así en Cangues d’Onís?
Non, non, en Cangas del Narcea.
Ah, yá me paicía a mí notar esi acentieyu tan raru.
¡Per equí to son fontes y fontanes! Hai un momentín, mentres tornábamos pa les cabañes, bebimos augua d’una fonte qu’hai
nesi tesín d’al llau la braña.
¡Pos you nun bebí augua denguna!
¡Bien tolu fuesti, porque yo na mio vida probara otra más
rica!
Yá sabes que nun bebo de les fontes que nacen al pie de
texos. Nun me da más que fora l’árbol
sagráu de los celtas. Ye venenosu y por esu nun quiero saber ná.
Fonsín, guapu, ¿qué dixisti? ¿Qu’al pía de la fontana había
un teixu?
¡Y qué cachu texu!
Lo mesmo tien mil anos. ¡Pero de verdá que l’augua taba
mui bona!
Xinu, vas faeme un favore, ¡traime na cantimplora una
pouquina d’esa augua tan sabrosa! ¡Arrebusca,
alcuentra ya l.lou paña pa la fardela!
¡Voi escapáu!
Nun fai falta que vaigas. Trux yo augua nes nuestres
cantimplores.
¡Va sentavos mal l’augua!
¡Faló’l sabichegu!
¡Oi, Xuan, que yo vi bien la fonte! ¡Les fueyes venenoses de
texu taben flotando so l’augua!
Ta bien. Que naide beba diquiá que you venga. Endilgaréi a
ver si hai fuechas venenosas de teixu..
Bonu, naide non: tu, Mina, sí pueis bebere. ¡Asina arreventaras
d’una panzada!
¡Zalampernu! ¡Baldueiras!
Pierde cuidáu, rosa, ¡yo nun te dexaré beber!
¡Anda, esti! Tu a mí ¿qué me vas a dexar ou a nun dexar?
¡Como dixisti que yéramos novios.!
Novios non, ¡mantes! Asina que cuando te pida un beisu
¡dásmelu ya alón!
¡Benditu seya!
Estes muyeres son l’acabose.
Esi Xinu yía un diañu. ¡Afogaríalu, mataríalu, esfucharíalu
vivu!
Vamos, vamos.
¡Venga Mina, venga Minina!
¡Amira lo que me chama l’osu esti! ¿You una minina?
¡Cagachón! ¿Onde tienes los güechos? You de mixina nada. Nun
tarás chamándome gata, ¿verdá? Porque uñas sí teo, sí, ¡ya arrabuñan mechor que las de los gatos!
Pero ye que de «Mina», saliome «Minina».
¡Si lu cuecho mátolu!
¡Minaaa!
¡Sosegaivos, ho!
O vusté apara a esa lloca. O yo nun respondo.
¿«Lloca»? ¿Qué yía «lloca»?
Pos. nun séi.
Tu, bartolu, ¿qué yía «lloca»?
Lloca ye alloriá. Vamos. Que-y falta dalgún torniellu na
sesera.
¿You l.louca? ¿You al.louriada? ¡Ai, pel.lechu! ¡Bouca sapu!
Tu sí que tas «alloriáu». ¿Visti, Sabela, cúmu parl.lan esti par de
melandros? ¡Centraliegos tenían que sere!
Nosotros falamos bien. ¡Los que falen mal son los del
Occidente! Vosotros nun sabéis siquiera lo que faláis.
¡Mechor que vos!
¡Home, pero si vosotres falais como gallegues!
La nuesa l.lingua.
¿Visti? ¡En vé de llingua dicen l.lingua!
La nuesa l.lingua nun tien nada que ver cono gal.legu.
Sicasí puei haber coincidencias ou semechanzas, cumu tamién las
hai cono castel.lanu. ¡Nós falamos el bable occidental!
Xuan, estes muyeres ¡son perllistes, ho!
¡Falóu’l babarón! ¡Si cal.laras la bouca, anemal! Yá canséi de
sentir tantu «vosotres», tantu «muyeres» ya tantu «brañeres».
¡Par de «mariques»!
¡Esi pendón tien la boca como una portiella!
¿Pendón you?
¡Deixáivos de l.leites!
Nun ves, nun son quien a dicir cuatru palabres ensin pernunciar esa «che» de los coyones. ¡Mio mai! ¡Nin qu’estuvieren
espirriando a toes hores!
¡Cumu te pegue un xostrazu igual deprendes tu a pernunciala sin esperriare!
Bonu, yo con un par de lloques nun quiero falar. Yo voime
xintar les empanaes que trux na mochilona.
Ya you a pintame los l.labios pa cuando venga Xinu. You de
centraliegos nun quiero saber «nadita».
¡Al platu vendrás arbeyu, si nun ye de mozu, de vieyu!
¿Qué yía un arbeyu?
Un guisante.
¡Ai, nisu! ¡A esti arbeyu nun-l.ly fincarás el diente!
Bonu, ¡a ver si aparamos yá con esti espoliu!
¡Fáltame la barrina de l.labios! Deixéila por aiquí. ¿Quién
me la cochíu?
Amira bien.
¡Fáltenme les empanaes! Nun ye posible. ¡Cago nel llechi
negro!
¿Nun les sacares la primer vé que venimos?
Ye verdá. Cuando coyí la llinterna. ¡Centielles roxes! ¿A
qu’esti par de vaques xintaronles toes? Y nun dexaron nin les gaspies. ¡Cola fame que teo!
¡Gochu! ¡Si comieras surbia!
Será cosa’l trasgu.
Sí, dalgún trasgu cumu vós arrobóume la barrina de
l.labios.
¿Y les mios empanaes qué?
Nós nun comimos empanada denguna.
Y «nós» ¿pa qué queremos una barrina de l.labios?
¡Pa pintar la mona!
Mona yes tu abondo.
¡Ai, gorila! ¡Monín del culu roxu!
¡Llagarta de colmiellos llargos!
¡Ai, Dious! ¡Qué homes! ¡Vaiga puta raza!
Mina, por Dious, ¡que güei acabamos mal!
Nun teas l.lerza, muchere. Si con estas «pitas» nun puei pasanos nada malu.
¿Pita yo? Jo-jo-jo-jó.
¿Visti? Ríi igual que cacareya una pita chueza.
¡Anda Xuan, saca les pites a mexar!
¡Nun fai falta, mexamos solas, mexamos solas!
¡Ya nun tenemos ganas agora!
¡Pos si naide mexa, mexo yo!
¡Serás quién, zafalandrán! Saca las tiseras, Sabela. ¡You a esti
peisanu córto-l.ly’l mexu!
Fonsu, qu’esta ye quién a facelo.
¡Ai, inorantes! ¡Sodes cumu nenos pequenos! Toulo creyedes. Nun valedes pa nada. Toi xura qu’estos nun saben siquiera
beber. ¡Qué va! ¡Nun nos arresisten bebiendo!
¡Nun hai coyones!
¿Que non? ¡Trai p’acá la botiel.la!
Val, pos entamemos a beber l’oruxu d’arándanos. ¡A ver
quién arresiste más rondas!
You nun xuegu.
¡Tu xuegas cumu que sos de Cangas!
Yo tampocu. Creyo que me fexo mal l’agua la fonte’l texu.
¡Tu bebes como que yes d’Uviéu!
¡Ta bonu, ta bonu!
¡Apara’l carru, Fonsu, que nun ves llegar al final!
¡Estu pa mí ye como zumen d’uves!
¡Ai, Dious! ¡Qué pixarda!
¡Probe del mio estómadu!
Pos a mí siéntame mechor l’oruxu que’l zumbiu de naranxa.
Entran Pidiu ya Adonina.
Pidiu, acaban d’arroubalas. ¡Esu dígotelu you!
Pos ¡cúmu los cuecha!
¡Aio! ¿Qué fain vustéis aiquí? ¡Pidiu, Pidiu! ¡Amira,
el.los son los l.ladrones!
¡Malos l.lobos vos coman! ¡Soltái l’oruxu!
¡Visti cúmu bebíu esi xostru! ¡Finóu cona metá la botiel.la!
You sola nun foi.
Perdonen. Nós nun sabíamos que tenían amu.
Non, claru, l’oruxu fainlu las formigas, cumu tamién
fain el miel las abechas.
Buenu, ya ¿ónde ta la caxa?
Yo d’estes coses nun sé un res. Elles coyieron les botelles y
les abrieron. Y les caxes tendránles guadaes.
Ah! ¿Pero hai más d’una?
¡Nós nun cochimos caxa denguna!
¡Cima de l.ladrona, mentirosa!
¿Mentirosas nós? ¡A que-l.ly estampano la tiesta contra la
parede!
¡Menos l.lobos, «Caperucina»!
Caperucina, non: Mina.
A la mina tenías que dir tu, ¡de picadora.!
Ya tu a semar patacas, que conas narices que tienes ¡nun te
fai falta l.levar picachu!
¡Cal.la, lumia!
Xuan mentantu vai hacia la bolsa que pinga ende’l parreiru.
¿Y nestes bolses nun tarán les caxes que falten?
Non, esa bolsa yía nuesa.
Pos paez que güel muito bien. ¡Pero si güel a empaná!
¡Les mios empanaes! ¡A que les coyieron los mazcayos estos!
Non, aiquí nun hai empanada denguna. ¡Nun la hai,
nun la hai!
Vusté vai dexame a mí ver lo qu’hai ehí dientro.
El.la nun-l.ly vai dexar a vusté nada.
Entós pensaré que lo qu’hai ehí dientro son les gaspies de
las empanaes.
¿Les gaspies?
Les migayes.
¡Ah, las migachas!
¡Qué razón tien!
Pos tome: aiquí tien vusté las suas migachas.
Pero ¿esto ye xeitu?
Ía’l mesmu xeitu que tenemos nós conas caxas.
Pero si nosotros nun les arrobemos.
Vaiga, agora que m’alcuerdo. Tien vusté los l.labios muito
pintaos, ¿non?
¿Qué pasa? ¿Nun te presta?
Amás del color qu’a mí me gusta.
Buenu, you si nun me devuelven las caxas nun séi nada.
Ábrese la puerta ya entra Xinu parl.lando.
Sabela, Mina, ¡alcontréila, alcontréila!
¿La caxa?
Sí. Digo, non, non.
¡Pidiu, tien la caxa! ¡Cuéche-l.lyla!
¡Aiquí la teo!
¡Suéltala, zalampernu!
Disculpe. ¿Qué habrá equí tan interesante pa que tos s’aluchen por ella.?
¡Güei! ¡Un ratu!
¡Tontalán! ¡Yía nuesa, yía nuesa.!
¡Adonina, pingu! ¿Tas aiquí?
¡Papa!
¡Xostra, pel.lechu! ¿Tu créis qu’ía xeitu dexar a un padre
solu? ¿Cumu aquél que tira una zamarra viecha con rumiendos?
El.la nun tien la culpa. Propúx-l.lylu you.
¡Ah, cabrón! ¡Tu vas a morrer aiquí!
¡Papa, papa, nun me lo mates, nun me lo mates por Dious!
Por favore, que naide m’esl.laguaz de sangre.
Amás papa, papa, ¡mátalos a el.los! ¡Que te quieren
arroubar los cuartos!
Nosotros nun vamos con elles, nun vamos con elles.
¿Quién me quier arroubar los cuartos?
¡El.la, el.la tien la caxa conos tous cuartos!
¡Ei! ¡Condalguida! ¡Suelta la caxa, suéltala!
¡Non, antias perfiero morrer!
¡Suéltala, Mina, pero estu yía un ultrax!
¡L.ladrones!
¡Cuéchela Adonina! ¡Ya cuenta, cuenta los cuartos!
¡Papa! ¿Qué yía estu? Son fuechas secas. Una fuecha de
pláganu ya una de rebol.lu ya outra de castañal ya outra d’ablanu.
¿Estu yía broma ou quéi?
A vere. ¿Ende l’hurriu del corral a aiquí ónde ascondistis
los mieus cuartos?
¿Pero la caxa guardábasla nel hurriu?
¡Home claru.! A salvo de ratos ya rateiros.
Pos esa caxa acabo d’esenterrala you d’ahí arribones.
A vere. Anda, cuoñu, si esta nun yía la mía caxa.
Bonu, creyo que yá yía hora d’esentrañar esti mesteriu.
¡Amás en vista de los resultaos!
Sí, namás un fuchasqueiru secu.
¡Gran cousa!
Nós los tres veníamos buscando’l tesouru de los Astures.
Esos fueron los nuestros antepasaos.
Ya tamién los nuesos. En realidá los Astures chegaban hasta aiquí, a L.León.
¿Ah sí? Pos sabes que nun m’estraña. Nós aiquí tenemos el
mesmu xeitu que los asturianos de p’al.lá de L.leitariegos. Pero
conos castel.lanos, ¡qué cuoñu!
Nós contábamos que’l tesouru de los Pésicos, una tribu los
Astures, taría nesa caxina, pero namás hai fuechas. Asperái. ¡Si hai un papelín viechu ya mariel.lu!
¡L.léilu, l.léilu a vere que diz!
Vamos a vere. Paez una poesía. Ya diz asina:
«Esengáñate amigu
si nun contesti alcontrar
el tesouru los Astures
nesta caxa castañal,
pos debías deprender
que muito más que l’ouru val
el colore de las fuechas,
los sones del nueso falar.

Cuántu val la xunión d’un pueblu
que conserva la sua identidá
que fala la sua guapa l.lingua
ya nunca la olvida, ¡enxamás!
El tesouru la nuesa raza
buscáilu nas fontaniel.las
nas regueras d’augua clara,
nas montanas, nas ol.leras.
Ail.lí onde una viecha peisana
ía quien a contar suas penas
nesa fala chena maxa
¡na nuesa l.lingua vaquera!
¿Chegará’l día en que naide
fale la nuesa l.lingua formosa?
Simiente los antepasaos,
fontana chena de rosas.
Morrirá entós la voz d’un pueblu
acaronxaos quedarán nuesos raigoños.
Naide s’alcordará del ouru Pésicu,
Montes ya praos quedarán solos.
El tesouru de los Pésicos
nun yía ouru nin yía cobre
ía’l sou l.linguax vaqueiru
suas fuechas, sous colores.
Pero aiquí na Gran Esturias
hai más tribus que los Pésicos,
ya todas el.las, todas todas,
deixánonnos tesouros viechos.

El tesouru de la música
del sou formosu falar,
l’ouru de la parola
que s’esparrama al sonar.
Esengáñate amigu
pos acabas d’alcontrar
¡El mechor de los tesouros!
¡La nuesa l.lingua, el nuesu falar!
Virxiliu L.loureiru Valdefontán

Apáganse las l.luces ya zárrase’l telón.

Actu segundu
Parecen los estudios d’AsturTelendilga, Televisión L.local Astur L.leonesa.
Nun tan entovía nel aire. Los l.locutores falan ente sí. Hai una cámara.
Hola, Xinu. ¿Qué tal el tou artículu? ¿Tiéneslu preparáu?
Nun me parl.les del asuntu que voi a al.louquecere. ¡Tuve
ayere nuna biblioteca a ver qué atoupaba ya quedéi empaponáu!
¿Nun alcontresti l.literatura en bable?
¡Home bonu! ¡Asgaya! Haila ende’l sieglu xvii. Nun foi
quien a apuntala toda. ¡Teo’l didu feitu polvu!
Pos you teo una bona noticia pa ti.
Amás quedéi tan cansu que dormecí mal de la cansura.
Sí, tienes güecheras.
Sabes, tuve un suenu más raru.
¿Salía you?
Aio, pos sí. Sí salías. ¡Qu’escojonu! No suenu enfadábaste conmíu ya querías dir cono direutore.
¿Con Fonsu? ¡Semechante presonaxe!
Ah, sí, pos-l.ly dabas beisos ya tou, ya por un pitu.
¿Por un pitu?
Sí, por un cigarru, muchere.
¡Ai, Xinu, tu ya los tous suenus!
Había más presonas, pero nun m’alcuerdo bien.
voz n’off.—¡Diez minutinos pa tar nel aire!
Escuita, atabal, que nun tenemos tiempu, güei vamos a entrevistar a una Dotora n’Hestoria Antiga, Sabelas Fontes.
¿Ya qué pasóu con el.la?
Acaba d’escubrire unos testos en blable occidental del sieglu
xiii.
¿Del sieglu xiii? ¿Cuando las Cantigas?
¡Venga, ponéivos en postura! ¡Que voi eichavos el colorete!
Sí, aiquí tienes el perguntoiru. Pon cuándo ya a quién tienes
que perguntare.
¡A vere si tamos quietinos!
Sabela Fontes.
¡Ah, sí! Olvidábaseme que con el.la vien un peisanu viechu,
de L.león. El peisanu alcontróu unas poesías no sou pueblu ya gracias a él la hestoriadora atoupóu’l restu de los testos.
¿Ónde?
Nuna cabana de la braña las Fon. Fonta.
¡Fontaniel.las!
Ah, pos sí, ¿cúmu lo soupisti?
Nun séi.
Marcho porque siquiera vos pueo maquil.lare.
¡Gracias, Adonina!
Entra’l direutore conos dous invitaos.
Mina, Xinu, equí tenéis a los invitaos de güei: Sabela Fontes
Uría y Nemesiu Magadán Outeiru. Ah,
¿qué hora ye, ho?
Falten menos de diez minutos.
¡Qué hores, qué hores! ¿Tenéis toles coses feches? Venga,
venga. Cámara dos, quiero un primer planu de Sabela.
Los micrófonos yá tan aiquí. Xuan, las l.luces.
Pero bonu, ¿nun taben yá preparaes?
Fonsu, ¡la lluz tercera falla!
Yá te dix que nun quiero que me llames Fonsu en públicu.
¡Soi’l Señor Direutor!
Perdona, Fonsu.
¡Venga, arreglái les lluces escapao! Adonina, cueye les pintures y maquilla a los nuestros invitaos.
¡Güei, torcí la caniel.la!
Bonu, Mina, Xinu, yá sabéis que güei abro yo’l programa
pola mor del cabu d’anu.
Sí.
Quiero una cámara hacia equí: cámara ún.
Sí, Fonsu, digo, direutor.
Vete enfocándome.
¿A tres metros ta bien, ho?
¡Más cerquina, más! ¡Que se me vea’l brillu los güeyos!
¡Cumu los tienes tan guapos!
¡Qué dicíes, ho?
¡Que tienes unos güechos muito guapos!
Agora, Fonsu, yá se te ven los güeyos, pero nun te cabe la
cabeza.
¿Pero tu qué fais, patayu? Amira que yes bederre.
voz n’off.—¡Cincu minutinos pa tar nel aire!
¡Adonina, tiés que me maquillar escapao!
¡Pero si toi maquil.lando a los invitaos!
Déxalo pa más tarde, que primeru salgo yo.
Agora nun pueo graduar bien la distancia.
Bonu, lloñe nun toi, ¿verdá?
Lo que nun sé ye si tas bien enfocáu.
Aparta un ratadín, rosa.
Yá ta.
La música ta preparada.
Xuan, atiende. ¿Escúchesme o nun
m’escuches?
Sí, Fonsu, digo, direutor.
En cuantas entame la música, Adonina sostén.
Adonina de sostén nada.
¡Sempáticu.!
Sostién, quiero dicir, el cartelu que Pidiu enfoca cona cámara dos. Y cuando fina la música, cámara ún escapao y’l mio primer planu. La cámara dos tendrá que tar yá preparada pa enfocar
a Mina y a partir d’ehí como siempres.
voz n’off.—¡Trenta segundos!
Venga toos. Tenemos que tar tranquiles como les vaques
que pastien pelos praos.
¡Nun me l.lavéi los dientes!
Nun te preocupes que los colmiel.los nun los tienes con sangre.
¡Aio, la madre que me cagóu.! ¡Teo que traer l’oruxu
hasta aiquí!
¡Por favor, nun se llevante! ¡Silenciu.!
¡Si nun yía más que pa celebrar el cabu d’anu esi!
¡Nemesiu Magadán, siéntese por Dios!
voz n’off.—Diez segundos.
¿Ya unos vasinos pa beber l’oruxu?
¡Venga aiquí conmíu!
Nun se preocupe. ¡Yá-y daré yo copes asgaya!
voz n’off.—Nel aire.
Silenciu cadavéricu. Nun sal la música que taba preparada. Fonsu fai axagüeiros. Xuan crei qu’ía pa que’l planu pase pa él ya cambia p’hacia él.
Fonsu nerviosu tien que falar.
Hola, bones tardes, asturianes y asturianos d’AsturTelendilga. Tamos nun nuevu programa de «Coses d’Asturies» –Cousas
d’Asturias pal Occidente–. Pero esti programa nun ye un programa corriente. Celébrase’l Cabu d’Anu.
Interrumpe la música que debíu salir al prencipiu. Fonsu queda empapunáu ya fai axagüeiros de que corten.
¡Cago nes vaques pintes! ¿En qué tabeis pensando? ¿Na
mio Pepona o qué?
Ía que dalguién esenchufóu’l tocadiscos.
¡Adonina, sal escapao a pedir disculpes!
¿Ya qué digo?
¡Home! Tu di que la música nun sonóu porque cochisti
l’agucha’l tocadiscos pa coser unos calcetos.
Nun digas babayaes. Adonina, di que foi un fallu téunicu.
voz n’off.—Nel aire.
Chachos ya chachas. Disculpáinos, pero yía
que fallóu’l téunicu. Bonu, quiero dicir,
que dalquién cochíu l’agucha del tocadiscos pa cosere.
¡Unes bragues.!
Pero. ¡pero you nun foi! Amás si lo faigo tan mal ¿por
qué nun lo fáis tu?
Bonu, por supuestu, to esto son coses que pasen.
 El tocadiscos al prencipiu nun sonó. Porque faltáben-y les piles. Pero yá les tien puestes, y por eso, sin más bromes, entama equí’l programa de l’Astur Telendilga, «Coses d’Asturies».
Bonu, pos como dicíamos, güei ía’l Décimu Cabu d’Anu
ende qu’entamóu la Televisión Asturiana. N’efeutu, nun mes de
Xunu como esti, hai diez anos, salía a la lluz el primer programa
de l’Astur Telendilga. Fueron munches aluches pa consiguilo.
Tolos asturianos trabayemos abondo pa cambiar les coses, porque les coses taben mal feches, porque nosotros como anantias
fixeren catalanes, vascos o gallegos, merecíamos tener un mediu
de comunicanza que llegara a toles cases, porque la nuestra llingua yera tan importante como’l catalán o’l gallego, y fía como
elles del llatín. Foi daquella cuando escomincipió l’esporpolle
cultural asturianiegu, que mos fai agora, nel anu mil novecientos
noventa, ser una las rexones con más xacer y xeitu del conxuntu nacional. Y por esu, al fin del programa, llevantaremos les
nuestres copes pa brindar pol Décimu Cabu d’Anu de la nuestra
l’Astur Telendilga. Por agora déxovos con Mina y
otres coses d’Asturies.
Hola, bonas tardes. Güei vamos parl.lar d’una tema muito
la l.literatura n’asturianu. Ya ¿por quéi? Muito cenciel.lu, porque pa muitos asturianos ya l.leoneses yía cuasi totalmente esconocida. Xinu, el nuesu compañeiru, tuvu ayere investigando ya creyo qu’alcontróu abondas cousas, ¿nun yía asina,
Xinu?
Pos sí, Mina, yía una l.larga fuecha chena de nomes. De xuru
que poucos asturianos conocían que’l primer poeta qu’escrebíu na
nuesa l.lingua foi Antón de Marirreguera, que lu fixo no sieglu xvii,
ganando un concursu nel anu. Más tarde vendrán Teodoru
Cuesta, Xuan María Acebal, Pepín Quevedo, Xosé Caveda y Nava,
tous el.los no sieglu xix. El sieglu xx ta chenu de nomes: Pin de
Pría, Marcos del Torniello, Pachín de Melás, el Padre Galo, Xosé
María Flórez, Fernández de Castro, Eva González ya un númaru
infinable de nomes del Surdimientu, que por falta de tiempu, nun
somos quien a pernunciar, pero que son de sobra conocíos por
tous.
Sí, ta mui bien, pero l’equipu de noticias del programa fixo
un gran escubrimientu. Güei tenemos con nós a la hestoriadora
Sabela Fontes, qu’afirma tener no sou podere las poesías en bable
más antiguas enxamás espublizadas. Hola Sabela. Dinos, ¿de qué
época son las poesías?
La poesías son de la Edá Media, del sieglu xiii.
Ya ¿ónde las alcontróu? ¿Na braña las Fontaniel.las?
Sí, nesa braña, ¿cúmu lu sabía vusté? ¿Acasu la conoz?
¿Una que tien unas montañas muito altas ya una augua muito rica?
Sí.
Pos nun la conozu.
Pos debería conocela, ¿verdá que sí Nemesiu?
¡Sí home sí!
Bonu, you nun séi en verdá si la conozu ou non, porque la
cousa yía que güei paicíume soñar conas Fontaniel.las.
Xinu. Que tamos nel aire, que la entrevista yía
a el.la, ya a ti non.
¡Cuoñu! ¡Si creyo que no mieu suenu también salía vusté!
¡Ah, sí! ¡Cono celosa que soi you!
¿Soñóu vusté conmíu? ¡Ya sin pedime premisu! ¿A que tenía que-l.ly dar más
fuerte?
¡Sí, home, sí!
¡Oi tu, quieres dexar al mieu Xinu en paz! ¿ou quéi?
¡Que nun soi xorda, ei!
¡Venga, venga, calmáivos! Tomái unes copines. Hai que celebrar el X Cabu d’Anu.
¿Pero vusté tien oruxu?
¡Sí, home, sí!
¿A qu’ía oruxu d’arándanos?
¡Sí, home, sí!
¡Claru, yá m’alcuerdu! Vusté yera’l pai daquel.la muchere.
¿De qué muchere?
Aio, d’una cona qu’escapaba. ¿Quién escapaba con el.la?
¡Ai, zalampernu! ¡Con que con el.la escapabas!
¿Cúmu s’atreve a escapare conmíu sin el mieu premisu?
¡Yo tamién quiero unes pingaes, que vosotros nun dexáis
nin les gaspies!
Torna al to puestu, Xuan. ¿Quien tien un pitu rubiu?
You teo unu. Pero ¡cámbiotelu por unos
beisinos.!
Home, equí nel mediu de toles cámares.
Entra Adonina corriendo, itrás vien Pidiu. Mina tírase cima Fonsu ya entama a beisalu.
¡Adonina, por Dios! ¡Dame l’agucha’l tocadiscos! ¡Adonina,
anda!
Déxame repasar estos calcetos.
¿Ah, sí? ¿Quieres dame celos, ei? ¡Pos yá verás tu!
¿Quién-l.ly díu premisu pa dame un beisu?
Déixela, que vusté nun yía home pa una muchere cumu
esta.
Pero vusté sí que lo yía.
¡Sí, home, sí!
¡Mio mai! Esta muyer acaba conmíu.
¡Yá te cochí! ¡Agora dame l’agucha!
¡Ya un beisu dóitelu tamién, pitusín!
Oi tu, ¿qué ye estu, ho?
Estu yía l’ouru la fontana.
Pos ¡cómo pega!
¡Esto pon cuerdos a los l.loucos ya l.loucos a los cuerdos!
¡Voi esinflame! ¡Esta muyer vai afogame! Pero Xuan, ¡aparta les cámares!
Y a mientras unos beisan el xixu
ya outros beisan el vasu
l’ouru la fontana
da’l sou cabeiru pasu.
Zárrase’l telón.
piechu

Telediariu
«radiu La Gocha»
¡Buenas nueites!
¡Nenos ya nenas, viechos ya viechas!
¡Guajes ya guajas, homes ya mucheres!
¡Rapaces ya rapazas!
Cuando son las: h. no Xirón, las: h. nel Outeiru
entamamos esti telediariu ende «Radiu La Gocha».
¿Radiu quéi?
«Radiu La Gocha»
¿Radiu quéi?
La Gocha.
¡Gochu sos tu bastante!
¡Ya paríu la gocha!
¡Ya tuvienon gochinos ya tuvienon gochinas!
Esti telediariu ta indicáu especialmente pa los nenos piquenos, porque las suas noticias son noticias guapas, al.legres, divertidas, nocentes.
«¡Mama! ¡El bulicu nun me gusta!»
Dixo un rapacín nel Outeiru.
«Ta bien, fichu. Come entós las patacas ya dexa lo que
nun quieras no platu, yá-l.lylu daremos a los gochos na l.lavaza.»
Esti telediariu namás cuenta las noticias buenas.
Bonitas.
Beninas.
Beninu chámome you.
¿Ya quéi?
Pos na, que you chámome.
¿Ya a mí qué diañu m’importa?
Tábamos diciendo.
Que yíbamos a falare.
De cousas buenas.
Bonitas.
Ya beninas.
Ya da-l.ly conas Beninas. ¡Que you chámome Beninu!
¿Tu Beninu? Ya nós las Beninas de Velazquez.
Claru, todas nos chamamos «Benina»
Benina Laura.
Benina Clara.
Benina Milia.
Buenu, Beninas, ¿ponémonos a trabachare?
¡Ai, nisu!
Cal.la la bouca, Benina Clara. Entama, Beninu.
Muitas gracias, Benina Laura.
¡Ai, voisu! ¡Que you soi Benina Milia!
Perdona, que vos confundí. ¡Cumu sodes tan paecidas!
Somos todas paecidas cumu granos d’inseuticida
voz n’off.—Publicidade.
Consechos p’afuxire de las moscas. Si vusté tien problemas
conas moscas, si las condanadas pousanse-l.ly nas ñarices, nos
güechos, queisiuonde, entós lo que vusté necesita yía mercar una
vaca. Sí, una vaca gorda ya formosa. Si metese, métese en cualquier
michinal. Por ahí, xunta’l pianu, xunta’l ruxideiru de la guaja. El
casu yía que, fáigame vusté casu, ende que la merque tolas moscas dirán pa la vaca. Esu dígo-l.lylu you que casame caséime con
una. ¡Vamos, si lo sabréi you! ¡Ah! Ya nun s’olvide. Múñala tolas
tardes ya pola mañana. Ya sáquela a mexare. Pola nueite, en vé de
vaciniel.la ponga-l.ly un buen caldeirón ya con esu alón.
A vere. ¡Virxen Santísima! Acaban
d’informanos qu’una invasión de formigas volonas vien p’aiquí,
toda mangada, itrás d’una vaca, la vaca Roxa, qu’un peisanu del
pueblu de Matalavil.la regalóu a un amigu pa que-l.ly quitara las
moscas.
Al paicere la vaca tien la propiedade d’atraere a las formigas volonas que fain moscar dafeito a la probe vaca. La xatona

l.leva yá recorridos kilómetros, ya hai yá quien diz que si la
vaca vieno d’Alaska ou si nun será china ou xaponesa.

voz n’off.—¡Hala, roxa, hala, hala! ¡Venga Roxina, pa la corte! ¡Cago
en diola! Estas puñeteras formigas volonas cumu dexan las berzas
ya la planta las patacas.
¡Ai, Dious, Benina Laura! ¡Váite pal patacal! Qu’esas condanadas van a comenos los poucos cachelos que tenemos p’amanducare toul anu
Quiero dexar mui claru que Beninu nun hai más qu’unu.
Sí, home, sí. Había outru cumu tu pero comiénonlu los
gochos de piquenu.
¡Uax! Qué mal gustu!
Home, buenu. You antias como sapos.
voz n’off.—Publicidade.
Señora. ¿Nun quier tener un buen anemal de compaña?
Lo que vusté necesita yía un anemal guapu, de formosu coloridu,
de piel suave. ¡Vamos! ¡Que lo que vusté necesita yía un sapu!
Si se decide a mercar esti guapu anemal, mandarémos-l.ly un col.larín pa que-l.ly lu ponga alredor la cabecina, pero antias nun
s’olvide de da-l.ly un beisu, porque esu sí. ¡Son muito cariñosos!
¡Ah! Ya nun s’esqueiza de qu’un sapu puei ser un regalu formidable pa la sua vaca quitamoscas. El sapu nun dexará una viva,
tendrá comida a farta ya la vaca l.lamberá-l.ly a vusté en señal
d’agradecimientu.
voz n’off.—¡Ven, Roxina, ven! ¡Que te merco un sapín, ven!
voz n’off.—Agora una noticia d’última hora. Vamos, quiero dicire, de van taitantos anos. ¿Qué pasóu cuando Ronald Reagan
quixu faere obras na Casa Blanca?
El presidente los Estaos Xunidos d’América, Ronald
Arriandan. ¡Ai ho! Quiero dicire, «Riegan», afirmóu en rueda
de prensa que quería poner teitu por tola Casa Blanca. Dicin las

malas l.linguas, que la mucher del presidente, Nancy Reagan,
nun ta segura de que’l teitu faiga xuegu conas alfombras. Pero
Ronaldín, paez decididu a ponelu, a xulgar polas parolas pernunciadas, que reproducimos a continuación: «Porque teitu is
very very bonita, put a teitu, ponere teitu, ok, ok, ok. ¡Tomar
pol culu!»
voz n’off.—Publicidade.
Véndese gochu con pedigrí, sangre azul ya güechos verdes. Interesaos chamái al teléfanu, 88gochu, nun me muechen el
gochu, que tien costipáu.
A vere.
Si yía pa mí, que nun toi.
Si yía pa él que nun ta.
Si yía pa Beninu que nun ta. Que sí, que toi segura.
¿Pero cúmu nun voi a tar segura si agora mesmu acaba de dicímelu? Pero escuítelu vusté mesmu. Beninu, cueche l’aparatu.
Non, nun toi, pero chego dientru de cincu menutos, ei.
¿Pa qué lu quería? ¿Por quién perguntaban?
¡Ai ho! A mí dixénonme que si taba’l gochu esi con pedigrí del que falemos.
voz n’off.—Agora outra noticia de van taitantos anos. ¿Qué deixóu olvidáu la muchere del es-ditadore filipín, Ferdinand Marcos,
cuando lu l.larganon de las Filipinas?
Imelda Marcos nun piensa aparar hasta que’l nuevu gobiernu filipín-l.ly devuelva los pares de bragas que
deixóu olvidadas ail.lí –conas priesas– antias de partire pal esiliu. D’outramiente, la muchere del es-ditadore aseguróu que los

voz n’off.—¿Ya quién nun s’alcuerda de los buenos modales de
Margaret Thatcher?
Dicen las malas l.linguas que nuna cena de negocios escapóuse-l.ly un rutidu a la probe «Dama de Fierru» Sou
maridu pa desimulare dixo-l.ly: «¿Sospiras cariñu?» Daquel.la la
señora Thatcher, muito decidida ya con esi xacere que la carauteriza, respondíu: «Nun sospiru nin por ti nin por naide. Rutu porque
toi farta cumu una vaca.».
Los vecinos de Palacios del Sil manifestánonse güei delantre la Plaza’l Concechu con glachidos que dicían «»Autonomía
L.león», ¡abaxu esi gran cagachón!».
Acaban de comunicanos que Palacios proclamóuse concechu
independiente.
Un vecinu de Cagual.les d’Arriba asegura que víu na
granda d’un monte cercanu al pueblu namás nin namenos qu’un
alifante. Ende que se sabe la noticia los brañeiros ya pastores andan con muitu güechu pol monte, ya cumu dicía unu, tous tenemos miéu de pisalu. Cumu la xente yía tan cismera nun faltan
los qu’aseguran que’l que víu a l’anemal ta mediu l.loucu ya ende
aquel día yía conocidu no pueblu por Alifonsu l’Alifante.
Sí. ¡Güei! ¡Ai, mala zorra.! ¡Nun puei sere! Disculpen
pero yía que teo que dar un anunciu pola televisión: ¡Xepe!
¡Folgazán! Si me tas ouyendo ende dalgún «pufu» d’esos vaite
corriendo al atapadeiru del ríu Palacios. ¡Que yá-l.ly quitanon
l’augua al tou padre ya esbancánonla todita ríu abaxu!
Una viecha del pueblu de Vil.larín del Escobiu asegura
que víu cochidos d’un cuenxu xigante a dous homes que cayenon
pal ríu, a l’altura de la puente’l ríu Sil. Los dous homes viaxaban
nun furgonetu que chocóu contra un norme galfarru que taba posáu na carretera. D’ahí s’esplica la chuvia de plumbas que tuvu
cayendo güei tola mañana.
voz n’off.—Publicidade.
Información deportiva. El porteiru del equipu de fúbol
Racin Palaciegu sufríu ayere un grave acidente no trescursu’l

partidu contra Palacios. Arresulta que cuando foi a aparar un tiru
muito axustáu tiróuse en plancha tou azacanáu contra los palos
de la portería. Ya daquel.la encarneiróu contra unu los postes la
portería, que deixóu en muito mal estáu. Un fontaneiru que taba
endilgando’l partidu díxonos que tuviera esaminando la portería ya dixu «esi estandol.lu nin soldándolu tien rumediu».
¡Ai ho, rapaza! ¿Amiresti bien el patacal?
El.la qué trai na manu?
Comiénonnos tola patacada. Todita todita.
¿Qué dices ho?
Dexanon esta pataquina namás.
¿Ya agora qué vamos a comere?
Nun comeréi outra vuelta tortiel.la de patacas.
Buenu, buenu. Pasamos agora a la información del tiempu,
que vien de la manu de Xepa Faloupu.
Cumu puein vere, chubascos por tola provincia, en Pena
Laura, en Pena Clara ya en Pena Milia. Pa mañana se prevé una
baxada xeneral de temperaturas. Na braña nevará a partir de mediu día.
Gracias, Xepa.
Nun yía nada, monín, Beninu miéu, porque qué «buenu»
sos ya que buenu tas. Porque you las cousas dígolas «clarito
clarito».
Buenu, fina aiquí’l telediariu de «Radiu La Gocha».
