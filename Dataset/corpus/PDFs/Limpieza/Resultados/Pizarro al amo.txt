Nesti trabayu publícase “Pizarro al amo”, un texto satíri
cu en llionés aparecíu nel nel periódicu El Porvenir de León
y ignoráu polos estudios de literatura asturllionesa hasta hoi. Pa
entender la importancia d’esti descubrimientu, ofrezse un repasu
pola literatura n’asturllionés occidental del sieglo XIX, con especial
atención a los pocos textos conservaos de Llión. A continuación,
sitúase la obra nel so contexto históricu, periodísticu y políticu,
presentando una hipótesis d’identificación d’ún de los personaxes
criticaos. Complétase’l trabayu con un análisis lingüísticu qu’asi
tia la variedá usada en texto y afonda en delles de les sos carac
terístiques.
Palabras clave: literatura asturllionesa, prensa, sieglo XIX, ca
ciquismo, La Banieza.
El periódicu El Porvenir de León publicaba na
páxina del so númbero., correspondiente
al d’agosto del, un pequeñu texto tituláu
“Pizarro al amo”. Incluíu dientro de la sección
“Gacetilla”, qu’agrupaba ecos locales, noticies
de sociedá y otres informaciones trataes de
manera informal, esti texto ye una especie de
sátira política na forma d’una carta en prosa
que Pizarru, el firmante, escribe a un altu
mandatariu, alegrándose de que sean falsos los
rumores de qu’esti diba abandonar el so puestu.
La crítica política nun ye rara nesta sección,
anque suel aparecer en forma de comentario o
en verso; pero nun ye la forma literaria l’aspecto
más relevante d’esti fragmento, sinón el facto de
que tea escritu íntegramente n’asturllionés.

un artículu d’accesu abiertu distribuíu baxo los términos d’una llicencia d’usu y distribución CC BY-NC-SA. Internacional
Cúmo citar esti artículu / Citation: Cuevas, I.. Pizarro al amo: u
revista d’estudios llioneses,, -.
xto desconocíu en llionés del sieglo XIX
Leonese language text of the 19th century
Iván CUEVAS
Investigador independiente
icuevast@gmail.com

Con esti artículo pretendo publicar y dar a
conocer esti texto, ignoráu hasta agora por tolos
estudios de la literatura asturllionesa, apesar
de ser ún de los pocos exemplos que tenemos
d’uso escritu d’esta llingua en Llión a lo llargo
del sieglo XIX. Xunto a la reproducción del
ragmento, que s’incluye n’apéndiz, realizo
amién un repasu al conocimientu actual de la

Iván
literatura n’asturllionés occidental del XIX, una
contextualización de la obra con propueste
sobre la identidá d’algún de los personaxes
y un análisis lingüísticu del texto. La mio
intención con ello nun ye solamente extraer tola
información posible de la obra, sinón tamién –lo
que probablemente sea más importante– vali
d’ayuda a una investigación futura que permita
revelar les incógnites qu’agora han quedar po
fuercia ensin respuesta.
Literatura n’asturllionés occidental ne
sieglo XIX, con especial atención a lo producío
en Llión
El sieglo XIX ta consideráu, de manera
xeneral, como un momento clave nel estableci
mientu de la literatura asturllionesa. Especial
mente a partir de la publicación de la Colección
de poesías en dialecto asturiano, asistimos a una expansión del númbero
d’autores y obres conocíes, masque
acompañada, na opinión de Ramos Corrada, d’un retroceso a los tópicos de
“bucolismu arcaizante y el costumismu”.
Pero na lliña de los estudios compartimen
taos por territorios, que son desgraciadamente
habituales nesta llingua, ye necesario recalca
que les consideraciones anteriores tán referíe
únicamente a la literatura n’asturllionés d’Astu
ries, y de manera cásique exclusiva a lo realizao
n’asturllionés central. Asina, Iglesias Cueva
 afirma que, d’unos sesenta autore
asturianos n’asturllionés de la segunda metá de
sieglo XIX, “a gran mayoría ye orixinaria
de la fastera central d’Asturies” y “ólo sei
d’ellos son naturales de la parte occidental”.
Iglesias Cueva nun da los nomes d’esto
seis autores, pero incluyen de xuro a Fortu
nato Selgas Albuerne, Xosé María Flórez y González y Bernardo Acevedo y Huel
ves. Y los otros tres habrá que
buscalos ente Higinio del Campo y Cañavera; Xosé Francisco d’Uría; Antonio Peláez
Campomanes, al que Xurde Blanco señala, ensin

UEVAS
munchu enfotu, como autor d’un “Romance en
bable asturiano”; y David Acebal, citáu por Caveda y Canella Secades
 xunto al título d’una obra que nun
conservamos, La Danza de Pravia.
De toos ellos, namás de los dos primeros
conocemos obra n’asturllionés occidental. El
más relevante ye, ensin duda, Flórez y González,
que publicó nel les Composiciones en dialecto
vaquero, reeditaes nel con más textos. A él
y tamién el poema “La pistola del
vaqueiru”, con base na tradición oral y rescatáu
na revista La Maniega en noviembre-diciembre
del,
anque Antón García diz que, coles mesmes, podía ser de Manuel
Cosmen Feyto, del que falaré más p’alantre.
Menos conservamos de Selgas Albuerne: parez
seguro que ye l’autor del poema “Carta de un
marinero a su esposa”, publicáu n’El Nalón
l’ún de setiembre del,
y Blanco atribuye-y tamién otru poema en
pixuato, “Cudillero. Un diálogo en La Reguera”,
publicáu nel mesmu periódicu’l de febrero
d’esi añu, firmáu como “Alfredo” y qu’Antonio
García Oliveros y Juan Luis
Álvarez del Busto consideren obra
del xixonés Alfredo Alonso, al que nun se-y
conocen otros textos n’asturllionés occidental.
Gelu Rico asegura que, anque l’atribución a
Selgas Albuerne nun sea segura, “sí que pue
afirmase que’l so autor nun ye Alfredo Alonso”.
A estos textos n’asturllionés occidental
d’Asturies podemos añader el diálogo anónimu
“Programa de las fiestas de Naveces”, publicáu
n’El Diario de Avilés el d’agosto del y
escritu nuna variedá de transición al asturllionés
central, con namás un exemplo de diftongos
decrecientes. Y quiciabes
algún de los textos de Bonifacio FernándezAhuja que tresmite, ensin
fechar, Álvarez del Busto y
que pudieren remontase al XIX. Inclusivamente,
yá rayando cola literatura oral, el relato sobre
la entrada de les tropes franceses nel pueblu de

Pizarro al amo: un texto des
Xinestosu, que tresmite Ambrosio Rodríguez
 y nos
llega trescritu por Faustino Meléndez de Arvas. Nun incluyo textos como los
recoyíos por Munthe, por tratase de
literatura tradicional, ensin autor individual y
con oríxenes anteriores a esti sieglo.
A estes, anque exista dende mediaos del
XIX “una producción testual abondosa ya continuada hasta
güei”, la literatura nesta variedá topábase
daquella n’Asturies en poco menos qu’un estao
embrionariu, non solo comparao cola variedá
central, mayoritaria na escritura, sinón tamién
cola oriental. Pero, ¿que sucedía n’otres zones
del espacio lingüísticu asturllionés, onde la
occidental yera la variedá única o mayoritaria?
Nel otru estremu del idioma asistimos ta
mién al nacimientu del primer llibru en miran
dés, nesti casu les Flores mirandesas de José Leite
de Vasconcelos, salíes d’imprenta nel. Vasconcelos
será la figura central de la literatura mirandesa
nesta dómina. Tradució al mirandés escritos
de Luís de Camões y tresmitionos nos sos Estudos de Philologia
Mirandesa les úniques obres conocíes d’otros dos
el poema “La nina” de Francisco Meirinhos y l’entremés Sturiano i Marcolfa de
Francisco Garrido Brandão,
nel que cuatro de los personaxes falen mirandés. Vasconcelos, que
recoyó tamién literatura popular, tuvo tovía
relación colos otros tres autores d’esti sieglo,
y escribieron cartes en mirandés: Manuel Sardinha, Bernardo
Fernandes Monteiro y Manuel António Branco
de Castro.
De Manuel Sardinha,
o Manuol Sardina, conservamos dos traduccio
nes poétiques publicaes en volúmenes multilin
“Zara”, d’Antero de Quental,
y “A ũa cautiva por nome Bárbola, ou Bárbara,

cum quĭem êl poeta andava d’amores na India”,
de Camões. Too indica
que tamién debió escribir poesíes qu’envió a
Vasconcelos.
Bernardo Fernandes Monteiro publicó nel periódicu O Mirandez,
ente agosto y otubre del, el cuentu “La
despedida”, otros dos relatos ensin título,
aparecíos cola cabecera “Beliscando”, y el poema
“L’ cantaro de Juana”. Amás d’ello, sabemos
que tradució completos los cuatro evanxelios
Gómez Bautista,: -), la Carta de San
Pablo a los Corintios, un soneto de Camões,
os cuentos “L’ cirujano de l Senhor Abade”, de
Ferreira Deusdado, y “L’ poder de Dius” y dellos
cantares populares, pero namás conocemos los
extos que se fueron publicando n’O Reporter, na
Revista de Educação e Ensino, n’O Mirandez, nel
libru Escorços Trasmontanos de Manuel Ferreira
Deusdado o nos Estudos de Philologia Mirandesa
Ferreira, 2003a: ).
D’últimes, de Manuel António Branco de
Castro conocemos un
únicu soneto, enviáu per correo a Vasconcelos
y inéditu hasta’l, cuando se publicó nel
blogue Quien cunta ua cuonta. baxo’l título
“Oulhai l que ye la bida”.
Teniendo en cuenta la reducida entidá te
ritorial y demográfica que tien Miranda nel
conxunto del idioma, esta producción literaria
evela que’l sieglo XIX foi tamién un periodo
d’expansión pa la literatura mirandesa, con una
producción que nun tendrá comparanza na zona
hasta los años del sieglo XX.
Ente Asturies y Miranda, sí qu’así, nun
parez qu’en Llión se diera un desenvolvimientu
asemeyáu de la escritura n’asturllionés. Nin
Huerta Calvo nin Bartolomé Pérez citen nengún texto en llionés del
ieglo XIX, llegando mesmo a afirmar que “de
a dómina que vai de los siegros XVII al XX
pouco podemos dicir nel ámbitu de la lliteratura
lionesa”. Más
exhaustivos son Héctor García Gil, qu’en delles
publicaciones fai referencia a J.
B. Dantín y a les “Cartas a Gallardo en Dialecto
Babiano”; y Cueto Fernández y Viejo Fernández

Iván, qu’incluyen na so
crestomatía les cartes citaes y una composición
de Manuel Cosmen Feyto.
Poco sabemos de la vida de Juan Bautista
Dantín, aparte de que probablemente fuera
cepedanu. Consérvase la trescripción d’un copista
non el texto orixinal, nel arquivo del bibliófilu
estremeñu, y la tercera d’elles ta incompleta
Fueron publicaes por Alarcos Llorach.
De Manuel Cosmen Feyto na
más tenemos los datos que da’l so descendiente
Melchor Rodríguez Cosmen,
y nun sabemos siquier si nació en zona llionesa
o asturiana, tando la so familia repartida a les
dos partes del Cordal. Foi cura de Zarréu y firmaba col pseudónimo de Juan Portal
coples nuna variedá d’asturllionés occidental
propia de la zona D, que debieron circular en fueyes
volanderes. Rodríguez Cosmen publica los sos
versos “Coplas dedicadas a los de Caboalles de
Arriba”, indicando que nun pudo atopar más
material d’él nin de la so hermana, María Cos
men Feyto, que tamién escribiera n’asturllionés.
Como dixi primero, Antón García señala que tamién pudiera ser d’él
el romance “La pistola del vaqueiru”.
Amás d’estos tres exemplos, podemos
tovía añader algún otru texto d’esta dómina
n’asturllionés de Llión, que nos llega de manera
indirecta o fragmentaria. Arias Barredo remonta hasta primeros del sieglo XIX
cuando menos ún de los fragmentos teatrales
que recueye de manera oral nel pueblu bercianu
de Quintana de Fuseiros. En concreto, trátase del
qu’él noma “La «manda» del abuelo a la abuela”,
compuestu o adaptáu pol güelu de Miguel López, ún de los sos informantes. D’últimes,
podemos incluír tamién nesta recompilación
de textos del XIX la frase “Por novedades non
vos matedes / faranse vieyas, saber las hedes”
qu’encabezaba ún de los primeros periódicos
llioneses, el Mercurio Sublantino, del que se
conserven los sos únicos cuatro númberos,
publicaos ente’l de setiembre y l’ de
noviembre del.
Nun incluímos, sí qu’así, la obra d’Emilio
Bardón Sabugo, porque, apesar de

Pizarro al amo: un texto
vivir lo más de la so vida nel XIX, él mesm
nuna reseña firmada col so alcuñu habitu
Un Fulgacián, reconoz qu’empicipió a escri
n’asturllionés depués de que Ramón Menénd
y remitiera, yá en sieglo XX, un
cuestionario que fué para mi toda
una revelación. Comprendí que ya era
tarde para que de mí recibiera la reparación
debida, limitar a estimular a otros y publicar
algún cuento cepedano, pues la falta
de costumbre de escribir en él, el haberlo
olvidado durante tantos años y el estar hoy
ya casi desterrado del uso vulgar no eran
condiciones apropósito para conseguirlo..
Nel sieglo de la expansión de la literatu
n’asturllionés l’uso de les variedaes occidenta
siguía siendo mínimu, especialmente en Lli
La mayor falta d’exemplos d’esti territo
débese a razones que nun ye posible recoy
nin aventurar equí, dao que los estudios sob
la literatura y la sociolingüística histórica
asturllionés en Llión tovía nun trataron c
profundidá suficiente estes cuestiones.
cualquier casu, la escasez de textos del X
provenientes d’esta zona fai especialmen
relevante cualquier descubrimientu, tanto p’a
mentar el corpus literariu como pa meyorar
nuesu conocimientu de les fales llioneses n
ta dómina. Esi ye’l contexto nel que cob
importancia la publicación n’El Porvenir de Le
de “Pizarro al amo”.
El Porvenir de León y el significao de
obra
Frente a la realidá de la dómina n’ot
territorios de llingua asturllionesa, onde
prensa va convertise na canal principal
tresmisión de la lliteratura”, hasta agora nun conocíemos en Lli
nengún texto del XIX escritu n’asturllionés
destináu a la so aparición nuna publicaci
periódica, dao que tenemos constancia de
aparecíos en La Luz de Astorga y el Mercu
Sublantino muncho primero de la so publicaci

vendrá a demostrar que, anque fuera en menor
midida, la prensa tamién sirvió pa la difusión de
la literatura llionesa n’asturllionés.
El Porvenir de León yera ún de los periódicos
más relevantes de la ciudá de Llión a finales
del sieglo XIX. Publicáu dende mayo del
–cuando nació como herederu d’El Anunciador
Leonés– hasta’l, foi una de les publicaciones
periódiques más duraderes de Llión, de manera
que yá al empiezu del XX yera “considerado
como una institución por los leoneses de cepa,
acostumbrados á ver siempre este priódico,
fiel á sus tradiciones y fijo é imperturbable en el
estadio por donde tantos otros pasaron y pasan
sin poder sostenerse y arraigar”.
Salíu de la imprenta de Segundo García
Pérez, que foi tamién el so fundador y l’editor
hasta la so muerte nel, El Porvenir de León
publicábase los miércoles y los sábados de
mañana, y constaba de cuatro páxines de 29x
centímetros impreses a cuatro columnes. Anque
yera un periódicu de la ciudá de Llión, el so
ámbito de difusión yera la provincia y mesmo
llegó a superar los límites d’esta. Nun tenemos
datos de la tirada pal añu que nos ocupa, pero
ente’l y el distribuía una media de

A lo llargo de la so vida, El Porvenir de León
mantuvo una ideoloxía republicana constante,
que dende la vuelta de la monarquía se pondrá
del llau del republicanismo radical progresista
de Manuel Ruiz Zorrilla, anque advogando al
empar pola xuntura de les distintes facciones
republicanes. Esta ideoloxía, expresada de
manera radical nel Sexenio Revolucionariu,
foi aselando amodín de la que l’estao imponía
mayores restricciones a la prensa. Como
exemplos, nel el periódicu dexa de tener
carácter políticu “oficial”; y nel, tres

Iván
l’aprobación de la Llei d’Imprenta del de
xinero, dexa de llevar el subtítulo de “periódico
independiente” pa cambialu pol de “periódico
de intereses generales, noticias y anuncios”.
Frutu d’esta militancia republicana será
l’enfrentamientu que tendrá con La Crónica d
León, l’otru periódicu de mayor relevancia y
duración na ciudá. Asina, nos primeros mo
mentos del reinao d’Alfonso XII, “a opinión
pública leonesa se divide entre «El Porvenir de
León» y «La Crónica de León», periódico
tradicionalista que logra en estos año
una amplia difusión en la provincia”. Amás d’acometer contra’
carlismo y l’integrismo católico, El Porvenir d
León ocúpase de dellos temas políticos, sociales
culturales y económicos, de los que podemo
destacar algunos con repercusión local que taben
vixentes nel añu que nos ocupa: les obres de
restauración de la catedral de Llión y la polémi
ca sobre quién tenía que les dirixir, la situación
de la conexión per tren ente Asturies y Llión
tres la quiebra de la Compañía de Ferrocarrile
del Noroeste, la crisis de subsistencies o le
elecciones xenerales d’abril del.
Pal análisis del contexto periodísticu nel que
se produz la publicación de “Pizarro al amo”
fueron consultaos los exemplares conservao
d’ente los años y.
Nel periodo estudiáu, y cola excepción de
exemplar nel qu’aparez el texto que nos ocupa

UEVAS
l’asturllionés ye totalmente inexistente nes
páxines d’El Porvenir de León. Mesmo naquellos
casos, mui contaos, nos que s’introducen
palabres ayenes a la norma, resulta difícil
cualificales necesariamente como llionesismos,
porque podía tratase simplemente de castellano
descrebirse, nengún, seña, osté; probe; melitar;
jumeando, paecen, mieo, cudiao, pús, pá.
Paga la pena reparar en dos casos d’expre
siones que pudieren parecer llioneses, pero
qu’en realidá tienen orixe literariu. La primera
d’elles ye facer fablar, que sal hasta en tres
ocasiones distintes. Si les dos primeres pudieren
causar alguna duda, la tercera ye clara sobre
l’orixe de la expresión: “Cosas veredes el
Cid / que farán fablar las piedras”. Trátase, efectivamente, d’una paráfrasis de
los versos d’un romance relativu al Cid,
convertíos en dicho popular cola forma “cosas
veredes” y que posteriormente fueron atribuíos
erroniamente al Quijote.
El segundu d’estos casos, más complicáu
de trazar, ye’l siguiente, referíu a un obis
po anglicanu de visita en Llión: “A ninguno
de nosotros se ocurrió el llamarle lladre”. La palatalización de la l- podía
apuntar a un llionesismo, pero n’asturllionés
namás ta documentada la palabra lladre nos
trabayos d’Amando Álvarez Cabeza, ensin qu’apareza en más
publicaciones sobre’l cepedano o otres fales.
Nesti contexto, nun parez tener sentíu l’uso d’un
términu que nel meyor de los casos sería raru,
y tampoco nun parez qu’haya razón pa usar un
catalanismo. Trátase probablemente, otra vuelta,
d’una referencia literaria, nesti casu al Sancho
Saldaña de José de Espronceda: “voto a Deu que
si este mozo llamar lladre a nos, que le haga yo
se arrepienta”.
Nun sorprende, con too y con esto, el facto de
que nun haya niciu d’asturllionés nes más de les
páxines d’El Porvenir. Una situación asemeyada

Pizarro al amo: un texto des
dase tamién nos periódicos republicanos de la
dómina n’Asturies, un territoriu nel que, como vimos, la
presencia de la llingua yera muncho mayor
na prensa. Tampoco nun puede resultanos
extrañu’l facto de que’l título de la composición
apareza en castellano: ye una práctica habitual
na tresmisión de la literatura n’asturllionés de
los sieglos XVII y XVIII que
continúa cola aparición de delles obres impreses
nel XIX. Pero sí puede resultar significativo
que “Pizarro al amo” apareza ensin nenguna
advertencia sobre’l carácter llionés, “dialectal”
o rural de la fala na que ta escrito. Esto podía
significar que nel últimu cuartu del sieglo XIX
l’asturllionés yera cuando menos reconocible pa
los habitantes de la ciudá de Llión, yá totalmente castellanizada, algo compatible cola vitalidá
que tenía la llingua unes décades más tarde
n’algunos pueblos de la redolada.
En tou casu, tampoco nun son pa facer de
menos otres hipótesis sobre esta situación.
Una d’elles ye que la falta d’indicaciones sobre
la llingua busque que pase más desapercibíu
un texto políticu que podía enfrentase a la llei
d’imprenta aprobada apocayá. Otra puede
alcontrase nel propiu conteníu de la obra. La
sátira de “Pizarro al amo” tien dos obxectivos:
d’una parte, la crítica evidente contra’l cacique, pero tamién contra quien combaya
con él, que queda más que retratáu
como interesáu y fuin. Ye probable que la llingua
del texto fuera un elemento más pa favorecer que
los llectores identificaren a les persones satirizaes
nél, yá sea porque quien s’escondía detrás de
la figura del narrador falaba efectivamente
n’asturllionés, o porque l’autor usa esta llingua
pa denotar y ridiculizar el so orixe rural.
Una sátira puesta na boca d’un aldeanu
colócanos, otra manera, en parámetros que nun
son completamente estraños pal uso escritu
del asturllionés, anque esti sea escasu en Llión.

Tanto l’humor
como l’ámbito rural formen parte del repertoriu de tópicos
qu’acutó tradicionalmente pa la literatura nesta
lingua una distribución desigual provocada
pola minorización. Pero si la mayor parte d’esta
iteratura escoyó, nes palabres d’Antón García: ), “l camín más fácil del aplausu col
humorismu y la sátira de les clases baxes, non
de los poderosos”, nesti casu la burla apunta
amién p’arriba, quiciabes hacia ún de los homes
con más poder na España del XIX.
Posiblemente ye necesario buscar la clave
d’interpretación del texto nes elecciones xene
ales del d’abril del, les primeres de
a Restauración celebraes con normalidá, tres
’aprobación de la llei electoral del añu anterior
qu’eliminaba’l sufraxo universal masculín. Estos comicios fueron
cubiertos por El Porvenir de León de manera
continuada y, anque la so postura final será
a d’un abstencionismo tímido, dende les páxines del periódicu
van aplaudise les derrotes de los candidatos
conservadores.
Una d’eses derrotes foi, contra tou prognóstico,
a de Francisco Romero Robledo pol districto de
La Banieza, quien podría alcontrase detrás de la
igura del “amo” del nuesu texto.
Romero Robledo, d’alcuñu el pollo anteque
ano, tenía años nel y obtuviera la so
primer acta de deputáu con, polo que yá
contaba con una llarga carrera política. Cuando se
celebren les elecciones militaba nel partíu liberalconservador, onde yera quiciabes la figura más
econocida, con corriente interna propia, depués
de Cánovas del Castillo; y venía de dexar la so
egunda cartera ministerial, la de Gobernación
qu’ocupara de diciembre del a marzo
del ). Anque’l réxime de la Restauración
yera tovía mui nuevu, yá se distinguiera nél
controlando votaciones o impulsando lleis
estrictives. Nes páxines d’El Porvenir de León
yeren mui habituales les crítiques a Romero
Robledo, tanto poles práctiques electorales
nº., p.; nº., p.; nº., p. ), como
poles iniciatives lexislatives, la reforma de les
leis provinciales y municipales
o, mui especialmente, la llei d’imprenta que

Iván
s’aprobaría nel.
Anque
Romero
Robledo
se
moviera
principalmente ente Málaga y Madrí, los so
contactos s’estendíen per tol reino, y tamién na
provincia de Llión existía dende unos años atrá
un nuclio romerista, asitiáu nel districto de La
Banieza. Nel, en tiempos de la República
con muncha discreción y cola mediación de so
tíu Vicente Robledo, contacta con amistaes de la
zona pa presentase por esti districto y consigue
ser ún de los diez deputaos monárquicos de
Congreso republicanu
Por esta circunscripción presentose de nuevo’, anque finalmente sería derrotáu po
Emilio Pérez Villanueva, el candidatu preferíu
por El Porvenir. Esta
circunstancia obligará al ex ministru a entra
como deputáu por Madrí, algo a lo que podía
referise’l texto que nos ocupa, de la que diz
“Cuandu supimus quera falsu el dichu de que
nus dexaba”.
Pero nun ye esti l’únicu fragmento de
“Pizarro al amo” que se puede identificar cola
relación de Romero Robledo con Llión. Asina
cuando fala de que “us llenguaraces dicin
pestis pur quis quitou la tayada pa dánusla a
nusoutrus” podemos tar ante una referencia a
les elecciones anteriores, les del de xinero de, cuando Romero presenta al so principa
validor na Banieza, Laureano Casado Mata
pol districto de Murias, acompañando esta
candidatura con práctiques como la destitución
d’alcaldes non afines, que llevarán al so contrincante
Pedro María Hidalgo a
renunciar a presentase a la so reelección por mo
de los obstáculos.
Amás d’ello, referencies como “sabe llena
nus l’andorga que ye lu primeru” o “l so fie
y cantor, mientras lu farta” pueden referise a lo
supuestos servicios rendíos por Romero Robledo
al districto de La Banieza, a los qu’El Porvenir d

UEVAS
León yá fixera referencia irónicamente o, mesmamente, de manera
más literal, a los envites de comida y bebida
brindaos pol candidatu, ridiculizaos na Gacetilla
de la páxina del númbero. del periódicu.
Hasta del adxectivo “floxu”, que puede parecer
estrañu aplicáu a un políticu que tenía fama de
polemista, podemos atopar señales: con ocasión
de delles crítiques a los discursos de Romero
Robledo nel, El Porvenir considéralu “caído
en desgracia” y afirma: “Compadecemos al débil
cuando lo vemos tambalearse”.
Pero
lo
más
importante
ye
que
la
identificación con Romero Robledo permite
descifrar tamién la rima qu’encabeza’l texto, y
que parez presentase como clave pal llector: “Si
supimus engañallu, / ¡hemus saber defendellu!”.
Al ocupar Romero hasta poco atrás el Ministerio
de Gobernación, y ser él tamién l’impulsor de les
normes que limitaben la llibertá de prensa, ye
seguro qu’El Porvenir, que pola so condición de
periódicu republicanu sufriera una suspensión
nel, esquivara
tamién n’otres ocasiones estes restricciones,
engañando asina al cacique qu’agora defendía.
Pero si la sátira ye doble, ye necesario
buscar tamién quién s’escuende detrás del nome
de Pizarru, que nun parez ser un pseudónimo
literariu, sinón más
bien una clave pa descifrar el texto. La influencia
romerista en Llión situábase principalmente
nos districtos de La Banieza y La Vecilla,
representada por nomes “como C. Grotta o el
abogado bañezano –y persona probablemente
clave en la configuración de dicha corriente
a escala provincial–, Laureano Casado Mata”. Por
razones tanto de llingua del texto como de
presencia nes páxines d’El Porvenir, parez más
adecuao buscar a Pizarru na Banieza.

Pizarro al amo: un texto des
Territoriu ganáu pal romerismo, la familia
de Laureano Casado Mata, que nesi momento
yera gobernador civil en Guipuzcua, ocupaba
buena parte de los puestos públicos del districto
de La Banieza nel. So tíu, José María
Casado Paz, yera deputáu provincial por Santa
María d’El Páramu, y so padre, Matías Casado
Paz, entrará a otru añu tamién como deputáu
provincial, nesti casu pola capital. A ello
hai qu’añader una posible relación con Manuel
Fernández Franco, l’alcalde de la villa baniezana,
que’l fíu será años depués xenro de Laureano
Casado y el so herederu políticu. Matías Casado, Laureano
Casado y Manuel Fernández Franco fueron toos
tres obxecto de crítiques nes páxines d’El Porvenir.
Pola omnipresencia de la familia Casado, y
pol so pesu como defensores de Romero Robledo,
parez tentador buscar nella a Pizarru, pero nun
hai nenguna razón concluyente pa ello, nin
tampoco nengún puntu de conexión que pueda
ayudar a columbrar quién pueda alcontrase
tres d’esi alcuñu. En tou casu, tamién ye posible
que Pizarru se refiera a dalgún combayón de
Romero Robledo de menor importancia que los
Casados. Inclusivamente, podía tratase d’una
personificación de los sos votantes nesti districto,
anque esto último resulta menos probable si
atendemos pal facto de que’l texto fai referencia,
por dos veces, al gran tamañu del narrador, lo que parez indicar que se
trata d’una persona real.
Queda, d’últimes, la cuestión de l’autoría
de “Pizarro al amo”, un enigma que tarrezo
que va tener que quedar tamién ensin resolver.
Pero nun me resisto a apuntar que si la conexión
baniezana que propongo ye cierta, esto abre
una posibilidá remota, pero interesante pa la
literatura asturllionesa, al apuntar p’hacia un
autor con sonada na dómina y obra abondo.

alcuéntrase Alfredo López Núñez, que primero
del firmara en periódicu tres poesíes
nº., p.; nº., p., nº., p. ), dos
artículos y, polo
menos en tres ocasiones, la charada. Fíu del conocíu
periodista Deogracias López Villabrille, la so
amilia procedía de La Banieza, y él, amás de
practicar distintos xéneros literarios, exerció de
médicu, un trabayu
que bien pudo ponelu en contacto cola llingua
asturllionesa que tovía falaben les clases más
baxes de buena parte de la provincia.
El Porvenir pudo tener más colaboradores
baniezanos, y Alfredo López Núñez publicó
extos n’otres publicaciones llioneses, pero la
elación d’esti col periódicu republicanu foi tal
que nos años se convertirá nel redactor xefe y
depués, nel, nel so director. ¿Taba Alfredo
López Núñez tres l’alcuñu d’El Corresponsal na
polémica baniezana del? ¿Pudo ser quiciabes l’autor del
nuesu “Pizarro al amo”? Desgraciadamente,
nun hai manera de sabelo.
En tou casu, lo que sí sabemos ye que si la
centralidá que parez tener La Banieza nel nuesu
exto ye cierta, la caracterización del personaxe
de Pizarru n’asturllionés puede que signifique
qu’esta llingua tovía taba viva na villa a finales
del XIX, lo que nun parez contradicise muncho
colos datos de Blánquez Fraile, qu’algo
menos de tres décades depués documentará la so
upervivencia n’algunos llugares de la redolada.
Análisis lingüísticu del texto
Anque se trate d’un texto con voluntá
idiculizadora, “Pizarro al amo” nun ta escrito
nuna llingua asonsañada o amestada, sinón
completamente nun asturllionés que podemos
econocer ensin dificultá como de variedá
alistana. Tamos d’esta manera ante

Iván
la primer muestra literaria impresa conocida
d’esta variedá, que, amás de ser la más extensa
xeográficamente, diba convertise depués nuna
de les usaes de manera más continuada pa la
escritura en Llión. Detallo a continuación delle
de les principales característiques de la llingua
del texto.
Atendiendo a los trazos consonántico
xenerales, el texto estudiáu conserva de manera
constante les característiques más significative
del asturllionés, como la palatalización de la l
y la -ll- latines. Especialmente relevante ye’l casu de la
conservación de la, porque se caltién nos tre
casos posibles nel texto, y nun presenta
la substitución por que se da actualmente
en munches ocasiones nes fales llioneses d’esta
variedá y que mesmamente podemos ver, un
cuartu de sieglo más tarde, nos Cuentos en dialecto
leonés de Bardón.
La evolución de -lj- y -c’l-, per otra parte
da’l resultao -y- esperable nel cepedano
alistano. D’igual modo
caltiénense les soluciones que diferencien
les fales d’esta zona d’otres variedaes má
occidentales pa -ct- y u-lt-, que converxen en, y pa pl-, que da un resultao
de tipo. En cuanto a les nasales
alcontramos un exemplo de palatalización de
la xeminada latina -nn-, pero non de
la inicial n-, algo
que, d’otra forma, pudiera debese non a la falta
total de palatalización inicial na fala na que ta
escritu’l texto, sinón a que los exemplos sean
precisamente excepciones a ella. Asina, Farish
 atopa estes mesmes palabres ensin
palatalizar nos Cuentos en dialecto leonés.

Nun se produz el cierre d’ n’ nos
plurales femininos n’-as nin na tercer
persona del plural del presente d’indicativo de
la primer conxugación, como per otra
parte ye d’esperar nuna fala llionesa. Sí qu’así,
paga la pena detenese na forma “tonteries”, na
que podemos observar un trazu característicu
de delles fales asturllioneses: l’alternancia de les
secuencies finales -ía ~ -íe ~ -ié, que parez ser más
frecuente nos tiempos verbales pero que tamién
se produz, como nesti casu, n’otres clases de
palabres. L’espacio xeográficu onde se rexistra
de manera regular esti fenómeno dibuxa un área
extensa situada contra l’oriente del territoriu
falante d’asturllionés occidental, anque en
Zamora y Miranda s’extiende más pal ueste. En
concreto, ye un trazu recoyíu, de norte a sur, en
llugares de Pruaza, Quirós, Vabia, Ḷḷuna, Gordón, Ordás, La Ribera l’Órbigu, Maragatos, La

Pizarro al amo: un texto
Veiga’l Tuertu, La Valde, La Carbayeda, La Requeixada, Senabria, Ali
 y Miranda a excepción de Send.
No que fai a la diftongación, ye constan
pa ĕ y ŏ latines o n
tiempos verbales del verbu ser. La ún
excepción a esto ye quera, on
nun se produz la diftongación espera
n’asturllionés, seguramente por castellanizaci
Colos diftongos decrecientes, otra mane
obsérvase una situación asemeyada: consérven
nel final de delles formes verbales, pero prim
o so aparecen ensin diftongo. Tampoco nun
diftongo decreciente en cebera, nesti casu p
propia estructura de la fala, dao que dientro
la provincia de Llión namás son regulares
finales n’-eira en Cabreira, fuera yá de la zo
del cepedano-alistano.
Al respecto de la morfoloxía, paga la pe
reparar nos clíticos pronominales de ter
persona. Nel casu del referente d’obxe
indirectu podemos ver la mayor inestabilidá
texto. En tres ocasiones atopamos la soluci
asturllionesa ys. Esti resultao suel atopase n’alternan
cola solución yes en delles partes de Lli
como por exemplo na Cepeda, en Maragatos o nos riberanos Cuentos en dialecto
leonés. Nel casu d’esti
texto, colo único qu’alterna, casi col mesmu
númbero d’ocurrencies, ye coles formes le / les, ensin duda por influencia
del castellano, como indica tamién el probable
leísmo del últimu exemplo. Amás, nel únicu casu
nel que se xunten los clíticos de complementu
directu y indirectu, esti últimu toma la forma
se, característica del castellano y
de les fales asturllioneses que tienen el clítico de
dativo le, y non la esperable i la pedíamus.
En cuanto al clítico de complementu
directu, namás aparez nel texto en singular, y
les sos formes son les xenerales n’asturllionés
lu, la. Más
interesante parez el facto de qu’estos pronomes
palatalicen en contacto cola -r del infinitivo. Esti fenómeno, que
tuvo ensin duda una extensión mayor nel pasao,
ta documentáu, de manera discontinua, en delles
zones d’Asturies y Llión, dende l’asturllionés
más noroccidental hasta territorios situaos más
al leste. Ente estes zones más orientales, non
necesariamente conectaes, podemos citar, de
norte a sur y de leste a ueste, Gozón y Carreño; Banduxu en Pruaza; Tene en
Quirós;
Cenera, Carcarosa y Viḷḷaño en Mieres; Sobroscubiu; Teberga;
Ḷḷena; el valle del
Río Nigru n’Ayer o, yá
en Llión, Alba. En
“Pizarro al amo” esta forma coexiste tamién con
un casu de la non palatalizada.
Otru aspecto d’especial interés no que fai a
la morfoloxía son los posesivos, de los que nel

Iván
texto aparecen formes relatives a dos persones
El de primer persona del plural toma la forma
nuestrus, ensin la reducción de la secuencia
-str- latina a -s-. Anque tampoco nun podemo
refugar que se pueda tratar simplemente d’un
castellanismo, esto podía localizar el nuesu
texto na metá oriental del cepedano-alistano
dao que los datos del Atlas Lingüístico de la
Península Ibérica y, más p’hacia’l sur, ente Lluciellu
 y Lagunadalga. Los datos má
cercanos nel tiempu a “Pizarro al amo” ofrecen
una repartición asemeyada: Alonso Garrote
 recueye les dos formes en Maragatos
mientres que Bardón usa nes primeres edicione
de los sos Cuentos la forma nuestru. Na Cepeda, les monografíes más moderne
namás rexistren les formes ensin reducción.
Pal posesivo de tercer persona del singula
alcontramos dos soluciones: su y so. La primera
ye indudablemente una forma invariable a
xénero, que podía tar presente nesti texto tanto
por provenir d’una zona más oriental, onde fuera
tradicional, como por influencia del castellano. Otra manera, so remite claramente
a una forma anterior sou, con una reducción
del diftongo que puede debese a un proceso
de monoftongación nesti contexto concretu
o simplemente a una errata del texto. Nun se
puede asegurar si esti posesivo tien variación
de xénero porque na única ocurrencia rexistrada
acompaña un substantivo masculín.
Poco hai que señalar no relativo a la sintaxis
acullá de que la colocación de los pronome
átonos respecta en tou momento les regles de
asturllionés, lo que demuestra que l’autor o autora
conocía bien la llingua. Anque ye cierto que lo
más de los casos son comunes col castellano
el texto fai un uso correctu tanto de la énclisi
non coincidente con esta llingua como de la próclisis provocada po
conxunciones

UEVAS
relativos o
adverbios.
A nivel léxicu, pocos de los términos
presentes nun son d’uso xeneral o casi xeneral,
polo que nun nos pueden dicir muncho del
orixe del texto. La existencia en castellano
de la locución arrasársele los ojos en
lágrimas podía apuntar pa un castellanismo
nel casu del nuesu “arrásanse los güeyos en
llágrimas”, pero esta expresión tamién existe en
gallegoportugués, polo que nun ye imposible
que sea tamién autóctona n’asturllionés. En
tou casu, estes construcciones son extensiones
del significao ‘lleno hasta el ras, superficie o
borde’ que Le Men namás rexistra
p’arrasáu na Valdería. Azogar como verbu namás
ta rexistráu n’Ayande y na Cepeda, pero azogue
colos significaos de ‘intranquilidá’ o ‘enfermedá’
dase per más sitios de Llión y Asturies. En cuanto
a llenguaraz, nun se recueye nin en Llión nin
n’Asturies, pero nos dos sitios son xenerales
formes del tipo llinguateru, polo que probablemente se
trate d’una adaptación del términu castellanu
lenguaraz. Otres palabres como andorga, cebera o
perláticu son d’uso xeneral, y si namás se topen
nunos pocos vocabularios o mesmo nun aparecen
na recompilación de Le Men, esto puede
debese a que, al tar presentes como entraes
nel diccionario de la Real Academia Española,
munchos vocabularios locales nun les rexistren.
D’últimes, podemos facer tovía un par
d’apuntamientos ortográficos sobre’l texto. La
ortografía sigue, grosso modo, la de base castellana
que ye xeneral hoi día na mayor parte del
territoriu falante d’asturllionés y qu’empicipiaba
a conformase nesti sieglo. Los principales aspectos que se desaparten
d’ella son cierta irregularidá na colocación de los
acentos gráficos, común nos textos de la época,
y la escritura aglutinada de delles palabres.
La grafía <i> pal clítico de tercer persona
d’obxecto indirectu sigue tamién les tendencies
que se producíen al norte del territoriu de llingua

Pizarro al amo: un texto des
asturllionesa, nesti
casu uniéndolu non solo al verbu,
sinón tamién a otres palabres. Más
diverxente de los usos de la dómina resulta la <i>
con valor consonánticu qu’atopamos en reiéndusi,
que puede tar provocada pola presencia d’esta
lletra, formando diftongo, n’otros xerundios en
castellano y asturllionés.
En cuanto a les soluciones específiques pal
asturllionés, ye de destacar l’apóstrofo, que s’usa
cuando menos col artículo, y quicia
bes tamién col que, si tenemos que ver na tilde
de “quéra”, como parez, una errata tipográfica
por qu’era.
Finalmente, sea por decisión consciente o por
necesidá tipográfica, pa representar el soníu
utilízase yá directamente la <x>, ensin recurrir
a <ẍ> o a otres grafíes relacionaes que, por más
qu’empicipiaren a caer en desuso, tovía yera
posible ver n’Asturies naquella dómina.
En resume, “Pizarro al amo” ta escrito
por una persona que, anque con dalgunes
interferencies del castellano, ye usuaria o bona
conocedora d’alguna fala, probablemente del
sector oriental, del asturllionés cepedanoalistanu. Esta caracterización lingüística ye
consistente cola posible localización de los
personaxes nel districto electoral de La Banieza,
que s’estendía per zones de La Ribera l’Órbigu,
La Veiga’l Tuertu, La Valduerna, El Valle Jamuz,
La Valdería y El Páramu.
Conclusiones
“Pizarro al amo” ye, apesar de la so curtia
extensión, un documentu que permite ampliar
de manera considerable’l nuesu conocimientu
de la llingua asturllionesa y el so uso escritu nel
Llión del sieglo XIX, dao que contamos con mui
pocos textos en llionés, o mesmo n’asturllionés
occidental, pertenecientes a esta dómina. La
so publicación nel republicanu El Porvenir de
León, otra manera, vien a demostrar qu’en Llión
existió tamién, como n’otres partes del espacio
lingüísticu asturllionés, una difusión de la
literatura asturllionesa na prensa.
nocíu en llionés del sieglo XIX

Apesar de que nun podamos afirmar a quién
correspuende l’autoría del texto, existen razones
pa pensar que haya que situalu nel contexto de
es elecciones xenerales d’abril del, y que
res la figura del “amo” s’escuenda Francisco
Romero Robledo, un políticu especialmente combatíu dende les páxines d’El Porvenir de León y
que tenía conexiones llioneses nel districto de
La Banieza. L’alcuñu Pizarru, que seguramente
ea una clave pa identificar los personaxes,
podía referise, entós, a un validor de Romero
Robledo na zona o, de manera menos probable,
al conxunto de los sos electores nel districto.
Esta identificación ye consistente cola
lingua de “Pizarro al amo”, que muestra un
asturllionés bastante cuidao que poles sos
característiques hai qu’encuadrar nel cepedanoalistano. Asina, esti texto sería la primer muestra
iteraria impresa que conocemos d’esta variedá
ingüística. Más en concreto, “Pizarro al amo”
a probablemente escrito nuna variedá oriental
dientro d’esi grupu de fales, y bríndanos nuevos
datos sobre fenómenos poco estudiaos nel
asturllionés, como l’alternancia de les secuencies
ía ~ -íe ~ -ié o la palatalización del clítico
de complementu directu tres infinitivo.
D’últimes, espero que la publicación d’esti
artículo pueda valir pa estimular una mayor
atención a les publicaciones periódiques de
Llión nel cuadru de los estudios del asturllionés.
Anque los exemplos d’uso del llionés nun son
recuentes, parez evidente que’l casu de “Pizarro
al amo” nun debió ser únicu. Les hemeroteques
y arquivos de Llión guarden tovía, ensin duda,
extos desconocíos que pueden apurrir muncho
a la historia d’esta llingua na qu’escribo.