Na frontera del asturllionés y el gallegoportugués:
descripción y exame horiométricu
de la fala de Fernidiellu (Forniella, Llión), I. Fonética
Fernando Álvarez-Balbuena García
Universidá d’Uvieo
Presentación y ufierta
Les fales limítrofes ente l’asturllionés y el gallegoportugués na
provincia de Llión formen un mosaico variáu y complexu que
s’estiende de norte a sur pel occidente de la provincia, y son tan inte-
resantes pal estudio de la variación xeolectal como insuficientemente
conocíes. Nesti artículo quiero dar noticia d’una de les teseles d’esi
mosaico –hastasagora mal conocida– y valorar la so posición dientro
del continuum lingüísticu del noroccidente hispánicu1.
1 Esti trabayu ye una extensión a territoriu llionés del proxecto d’investigación «Estudio
de la transición lingüística en la zona Eo-Navia, Asturias» (ETLEN), financiáu pol Ministeriu
de Ciencia y Innovación del Gobierno d’España (ref. MICINN-08-FFI2008-01774/FILO).
Tengo que manifestar el mio agradecimientu a los compañeros del proxecto ETLEN, Ramón
d’Andrés Díaz, Xosé Miguel Suárez Fernández y María Cueto Fernández, que son corres-
ponsables de parte de los conceptos, la metodoloxía y les tipificaciones que se van utilizar
nesti artículo. Tamién a Andrés Menéndez Blanco, pol trabayu inestimable cola cartografía.
Y a Rolando Ramón Ramón y Cipriano Álvarez Iglesias (de Trescastru) y Manuel Cerecedo
García (de Pranzáis), que me punxenon en contacto cola xente de Fernidiellu. Otramiente,
RFA 14 (2014) páx. 199-245 [ISSN: 1578-9853]

200 FERNANDO ÁLVAREZ-BALBUENA GARCÍA
Otramiente, con esta contribución de tema llionés quiero manifestar
agradecimientu y rendir homenaxe al profesor José Antonio Martínez
–llionés de nacencia–, al que-y debo, ente otres coses que probablemente
nun sepa, el tomar el determín de dedicame a los estudios lingüísticos
naquellos años mozos nos que les decisiones yeren tan difíciles y tan
determinantes.
Introducción
Fernidiellu: localización y descripción sumaria
Situáu al noroccidente de la provincia de Llión, el llugar de Fer-
nidiellu (oficialmente «Fresnedelo»)2 ye ún de los siete pueblos que
formen el municipiu de Forniella (oficialmente «Ayuntamiento de
Peranzanes», y tamién «Valle de Fornela» o simplemente «Fornela»),
xunta Faru, Careiseda, Pranzáis, Trescastru, Chan y Guímara. Dientro
de Forniella, Fernidiellu ocupa una posición marxinal: ye’l llugar más
meridional del términu municipal y tamién el más deseparáu de toos
tengo qu’agradecer a Nicolás Bartolomé, Luis Carlón, Iván Cuevas y Begoña Martínez l’arimu
pa resolver dalgunes cuestiones.
2 El nome popular del llugar conoz munches variantes. La forma autóctona ye Fernidiellu
(cola segunda vocal átona articulada [i] o [e]), que rexistro en propiu pueblu y tamién en llugar
cercanu d’Ancharinos (Páramu). Amás, rexistré Fernadiellu en Careiseda, Faru y Chan, Frenadiellu
en Pranzáis, Frañadiellu y Fresnadiellu en Trescastru, y Frañadiel.l.u n’El Rebol.l.al (Degaña, Astu-
ries), Trabáu (Degaña, Asturies) y El Vau (Íbias, Asturies). Recoyí tamién en Guímara la variante
Fresnadelu, qu’en Chan y Trescastru rexístrase amás como forma mesolectal; tamién ye mesolectal
la variante Fernadelu, de Faru. En San Pedru (Al Fabeiru) recueyo Fornudiellu; n’Al Fabeiru, For-
nadiellu, y Andrés Menéndez Blanco (comunicación personal) anotó en Fontueira (Al Fabeiru) la
forma Fornedielu. En valle vecín d’Ancares rexistro les variantes Fresnedèlo nos llugares de Lumeiras,
Vilassomil y Pereda, y amás Fresnadèlo y Fernedèlo en Vilassomil. Sin indicación del puntu concretu
de Forniella onde se recoyenon los datos, otros autores citen les formes Fernadiellu (García Gil,
2002: 25), Fresnadiellu (Álvarez López, 2005: 13), Fresnediellu, Frusnidiellu, Fernedelu y Fresnedelu
(González Pérez, 2002: 444). Finalmente, la bibliografía rexistraba yá en Chan les mesmes variantes
Fernadiellu (Álvarez «Caruso» & Rodríguez Díez, 2012: 204) y Fresnadelu (Fernández, 1960: 159)
que recoyí nes mios encuestes.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 201
ellos (quier dicise, el que presenta más distancia col pueblu forniellu
más cercanu d’ente tolos siete llugares del municipiu). El pueblu más
próximu a Fernidiellu ye San Pedru, perteneciente na actualidá al mu-
nicipiu d’Al Fabeiru, que queda a trés quilómetros de distancia per
carretera y a dos en lliña recta.
La marxinalidá xeográfica del términu de Fernidiellu con relación a
los otros llugares forniellos vien determinada tamién pola so situación
nun valle lateral del valle principal de Forniella, que ye’l que forma
El Ríu Cúa (qu’en Fernidiellu –y en xeneral en toda Forniella– recibe
preferentemente’l nome d’El Ríu Grande). En verdá, el términu de Fer-
nidiellu estiéndese per dos valles confluentes, regaos pol Ríu Vallinas
(oficialmente «Arroyo de Fresnedelo») y por Rudepraos (oficialmente
«Arroyo Boudela» y «Arroyo del Carballal»), que s’amiesten n’Entramos
Ríos –más abaxo del pueblu, mui cerca del límite con San Pedru– y que
lleven l’agua a El Ríu Grande. Nuna situación asemeyada solamente
s’alcuentra en Forniella’l llugar de Faru, que se sitúa n’otru valle lateral
que forma El Ríu Faru. Tolos otros pueblos del municipiu tán en valle
principal d’El Ríu Grande, cola excepción relativa de Trescastru, que,
enque ta en verdá nun valle lateral que riega El Ríu da Fervienza, alcuén-
trase a poca distancia d’El Ríu Grande.
El términu de Fernidiellu limita al norte colos de Chan y Careiseda
(Forniella), al leste con Careiseda y con San Pedru (Al Fabeiru), al sur
con San Pedru, Bárcena (Al Fabeiru) y Lumeiras (Ancares), y al oeste
con Vilassomil y Espinheireda (Ancares). Les altures mayores alcánzales
al norte, con picos destacaos como A Pena Portellín (1.819 metros, na
raya con Chan) y Llamalluenga (1.856 metros, na raya con Careiseda).
La divisoria con Ancares tien algo menos d’altura, con picos como El
Alto da Matõa (1.497 metros), Coriscáu (1.499 metros), L’Altu’l Carballal
(1.488 metros) o El Corón (1.342 metros). Al leste tamién ciarra’l términu
RFA 14 (2014) páx. 199-245 [ISSN: 1578-9853]

202 FERNANDO ÁLVAREZ-BALBUENA GARCÍA
un cordal un poco más baxu, pero qu’entá presenta altures como la de
Monegru, de 1.321 metros, na raya con Careiseda.
El llugar de Fernidiellu ta situáu na vera derecha d’El Ríu Vallinas,
debaxo d’A Pena de San Esteva y ente los 950 y los 990 metros derriba’l
nivel de la mar. Los pueblos más cercanos –San Pedru y Careiseda–
queden bien per baxo d’esa altura, a 800 y 850 metros respectivamente
(Figures 1 y 2).
Fernidiellu nunca debió ser un llugar mui pobláu. Nel añu 1587 tenía
15 vecinos. Casimente dos sieglos más tarde, nel 1752, esa cifra subiera a
32. Na década del 1820 el diccionariu xeográficu de Miñano rexistra 25
vecinos y 92 habitantes, y dos décades depués el diccionariu de Madoz
reduz eses cifres a 15 vecinos y 68 habitantes. Nel 1857 el primer nomen-
clátor oficial d’España cuenta 117 habitantes, cifra qu’en nomenclátor del
1888 sube a 127. Na mayor parte del sieglu xx Fernidiellu mantién unes
cifres demográfiques bastante estables: 124 habitantes nel 1910, 137 nel
1930, 132 nel 1950 y 131 nel 1970. Pero esa tendencia cambia de manera
radical a finales del sieglu: l’añu 1986 la población cae a 49 habitantes y
nel 2000 llegaba solamente a 41. No que va de sieglu xxi la cayida demo-
gráfica sigue afondando imparable: nel 2005 la población de Fernidiellu
yera de 37 habitantes, nel 2010 baxaba a 27 y nel 2013 llegaba a 263.
Históricamente la economía de Fernidiellu basóse na ganadería y
l’agricultura, a lo que se sumó’l trabayu na mina –instalada en muni-
cipiu vecín d’Al Fabeiru– dende les primeres décades del sieglu xx. A
diferencia de lo que pasó n’otros pueblos de Forniella (principalmente
3 Los datos d’esta calicata demográfica son remanecíos de les fontes siguientes: González
(1829: 178), Valcarze, Vello, Perez, Noboa, Guiraldez & Alvárez (1752: 58 rº), Miñano (1826: 194),
Madoz (1847: 185), Comisión de Estadística General del Reino (1858: 434), Dirección General del
Instituto Geográfico y Estadístico (1893: 24; 1915: 21), Dirección General del Instituto Geográfico,
Catastral y de Estadística (1933: 23) y Instituto Nacional de Estadística (195?: 35; 1973: 46; 1990:
54-55; 2014).
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 203
Chan, Trescastru y Pranzáis), en Fernidiellu nun hebo dedicación a los
oficios ambulantes d’arrieru, albarderu o vendedor de xénero. Sí qu’así,
los homes del llugar organizaben cuadrilles de teitadores que, depués
de la siega y la mayada del pan, andaben los pueblos de la redondada
techando a paleta con paya de centén cases y cortes4.
Fernidiellu tuvo d’antiguo una relación más estrencha con Ancares
de la que pudo tener cualquiera de los otros llugares forniellos, mesma-
mente conrayantes, como Chan y Guímara. De facto, Fernidiellu y
Vilassomil comparten braña –o, por meyor dicir, compartíenla hasta
hai unes décades, cuando los dos pueblos dexanon de subir el ganao–5,
mentres que les relaciones ente los otros pueblos del valle y los vecinos
ancareses son menos intenses y non siempre particularmente cordiales.
El xentilicio popular de los vecinos de Fernidiellu ye fernidiellos, y
n’otros pueblos de Forniella dan-yos tamién el llamatu –ente festivu y
despectivu– de xente del monte, alusivu a la situación separada, allongada
y bien montesa por cierto que tien el llugar. En Pranzáis completen el
llamatu cola fórmula siguiente, esta yá abiertamente denigratoria: xente
del monte, llobu ou raposa.
Los estudios lingüísticos sobre Forniella
Avulta abondo qu’hasta hai pocos años la fala de Forniella nun me-
reciera l’atención reparatible de los lingüistas. De mano teníense na-
más dalgunes poques noticies, mayormente disperses en trabayos que
poníen l’atención n’espacios más amplios. Asina, Catalán (1954, 1956,
4 Los teitadores de Fernidiellu trabayaben n’otros llugares de Forniella y tamién pasaben a
zones cercanes como Degaña o L..laciana.
5 Nel 1752, nes respuestes xenerales del Cadastro del Marqués de la Ensenada, yá se diz que
los vecinos de Fernidiellu precisanon tomar en foro al monesteriu de San Andrés de Veiga una
braña en términu de Vilassomil (Ancares) pa poder mantener los sos armentíos (Valcarze, Vello,
Perez, Noboa, Guiraldez & Alvárez, 1752: 16 vº).
RFA 14 (2014) páx. 199-245 [ISSN: 1578-9853]

204 FERNANDO ÁLVAREZ-BALBUENA GARCÍA
1957) y Catalán & Galmés (1954) aprovechen pa los sos estudios unes
poques palabres fornielles que Matías Martínez Burgos anotara nuna
encuesta del añu 1910, y otres poques que Menéndez Pidal recoyera
d’un informador de Chan. Pocos años depués Andrés, Tolosa, Mozún
& Sánchez Regueira (1957) utilicen los datos d’un interrogatoriu postal
que respuende per escrito’l presidente de la xunta vecinal de Faru. Más
substancioso, sin dexar de ser un apuntamientu breve, ye la informa-
ción de la fala forniella que dan Alonso & García Yebra (1959) y que se
basa en datos que recoyenon personalmente en Pranzáis. A otru añu,
Fernández (1960) publica dalgunos topónimos y unes poques palabres
y notes de la fala de Chan.
Tienen que pasar más de trés décades pa que pareza una contri-
bución lingüística con dello d’amplitú, como la que dedica Martínez
Fernández (1994) a la fala de Faru –básicamente al vocabulariu y a la
toponimia–. Esi mesmu añu García y García (1994) ocúpase brevemen-
te de la toponimia del valle. Dende finales del sieglu xx la cartografía
lingüística empicipia a interesase por Forniella, que queda representao
col puntu de Chan n’Atlas Lingüístico de El Bierzo (ALBI) (Gutiérrez
Tuñón, 1996, 2002) y col de Pranzáis n’Atlas lingüístico de Castilla y
León (Alvar, 1999). Los datos del primer volume del ALBI –y ente ellos
los de Chan– son interpretaos nun artículo de Cano González (1998).
Otru asuntu d’interés nes décades postreres del sieglu xx y a principios
del xxi ye la determinación de la frontera ente’l gallegoportugués y
l’asturllionés na provincia de Llión, qu’obliga a los lingüistas a reparar
en Forniella, al traviés del estudio de la so toponimia (García y García,
1984, 1997) o de la fala viva (Seco Orosa, 1998, 2001, 2004). Pa facer los
sos estudios de xeografía lingüística, Seco Orosa recueye información
en Guímara, Chan, Trescastru, Pranzáis y Careiseda, amás d’utilizar
datos bibliográficos de Faru. Nesos mesmos años publícase tamién dello
d’información lingüística –de non muncha entidá– nos llibros sobre
Forniella de Ramón Gurdiel (1998) –qu’incluye un vocabulariu de cua-
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 205
renta términos del burón, el criptolecto gremial de los ambulantes del
valle– y de Domínguez Yáñez (2001).
Pero puede dicise que nun ye hasta’l 2002 cuando se principia a
conocer con un nivel curiosu de detalle la fala de Forniella. Nesa fecha
García Gil (2002) publica una indagación sobre la fonoloxía de les fales
fornielles, González Pérez (2002) presenta un vocabulariu forniellu con
apuntamientos sobre la toponimia mayor y sobre’l burón, y González
Reboredo (2002: 211-216) expón dalgunes notes sobre la identidá lin-
güística forniella. Trés años más tarde Álvarez López (2005) publica
un trabayu minuciosu sobre’l burón, acompañáu d’un estimable com-
pendiu gramatical de la fala forniella. D’entós p’acá, entá se publicó
dalguna obra más: un vocabulariu bercianu coordináu y dirixíu por
Crespo Álvarez & Andina Yanes (2008), que recueye léxico de Chan,
Trescastru, Pranzáis y Fernidiellu; otru vocabulariu d’El Bierciu, más
avalumáu, fechu por García y García (2011) con materiales de proce-
dencia diversable; y finalmente, el llibru sobre Chan d’Álvarez «Caruso»
& Rodríguez Díez (2012), que rexistra toponimia y léxico d’esti llugar
forniellu6.
En cualquier casu, polo que toca al obxecto d’estudio d’esti trabayu,
hai que facer notar que mui poques de les obres anteriores faen referen-
cia a la fala de Fernidiellu. De tolos estudios citaos, solamente los de
González Pérez (2002), González Reboredo (2002), Crespo Álvarez &
Andina Yanes (2008) y García y García (2011) apurren dalgunes palabres
de Fernidiellu. Sí qu’así, el primeru solamente localiza la procedencia de
les voces de Guímara, polo que resulta poco útil pal nuestru propósito;
y el cuartu, aparentemente, nun incluye más palabres de Fernidiellu que
6 Amás de les publicaciones citaes, Fernández (1979-1980: 33) anuncia un estudio de la fala
de Forniella –referíu a lo menos a Trescastru y Pranzáis– que nun llegó a publicar. Y Álvarez Ló-
pez (2005: 52) da noticia d’un trabayu inéditu d’Arturo Álvarez López, presentáu na Universidá
d’Uvieo, que se titula El vocalismo de Fornela.
RFA 14 (2014) páx. 199-245 [ISSN: 1578-9853]

206 FERNANDO ÁLVAREZ-BALBUENA GARCÍA
les qu’herieda del terceru. Otramiente, la gramática d’Álvarez López
(2005) –enque nun lo declare de manera expresa– describe principal-
mente la fala de Trescastru y nun fai referencia a Fernidiellu. Pela so par-
te, García Gil (2002) sí se refier a Fernidiellu nel so trabayu, pero –como
él mesmu reconoz (2002: 27)– toles sos afirmaciones sobre la fala d’esti
llugar tán basaes en noticies indirectes recoyíes n’otros sitios, y non na
escucha o encuesta directa a los vecinos del pueblu.
Feches d’encuesta y informadores
Nestes circunstancies, pa conocer la fala de Fernidiellu yera impres-
cindible la consulta directa a la xente del llugar, y eso foi lo que fixi los
díes 27 y 29 de setiembre, 28 d’ochobre y 4 de noviembre del añu 2013
y 13 d’abril y 9 y 21 de setiembre del 2014. Tuvi la suerte de ser atendíu
por persones acoyedores, amables y prestamoses, que respondienon les
mios preguntes y colaboranon comigo cola meyor de les disposiciones.
Ente elles tengo que mencionar primero a la que ye la mio informadora
principal, Adoración Rodríguez Ramón, nacida en Fernidiellu l’añu 1927
y vecina del llugar a lo llargo de los sos 87 años (Figura 3). Tamién a
Gabino Carro Rodríguez, a Leonides Ramón Ramón y a Ernesto Ramón
Martínez, vecinos de Fernidiellu. Y a Laurentino Martínez Rodríguez,
nacíu en Fernidiellu y vecín de Pranzáis, que foi el primer fernidiellu col
que falé. A toos ellos doi-yos les gracies pola so ayuda y la so atención.
La fala de Fernidiellu: descripción
y exame horiométricu (parte 1: fonética)
Dada la situación de Fernidiellu en mesmu frente de contacto de los
dominios románicos gallegoportugués y asturllionés (Alonso & García
Yebra, 1959; Seco Orosa, 1998, 2001, 2004), nesti trabayu voi presentar
y valorar una selección de trazos lingüísticos de la fala fernidiella que
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 207
manifiesten pertinencia horiométrica7. O dicho n’otres palabres, voi des-
cribir, categorizar y evaluar una serie de trazos lingüísticos propios de la
variedá basilectal d’esti llugar que presenten una tipoloxía xeolectal di-
ferencial que se puede reducir a les categoríes xeotípiques d’«occidental»
y «oriental» –y, eventualmente, «axial»– estrictamente d’acorde cola so
distribución xeográfica dientro de la metada occidental de la Península
Hispánica8. D’esta manera, nos apartaos vinientes voi limitar la descrip-
ción a una escoyeta de trazos lingüísticos de la fala de Fernidiellu que
manifiesten distribuciones xeolectales diferenciales n’espacio territorial
aseñaláu. La descripción lingüística d’esos trazos va dir acompañada de
l’atribución xeotipolóxica correspondiente y d’una tabla de cuantifica-
ción horiométrica que computa los resultaos na fala de Fernidiellu9. Y,
finalmente, voi facer el cómputo de les diferentes atribuciones asignaes
a fin de determinar les proporciones xeotipolóxiques –«occidental»,
«oriental» y «axial»– que caractericen la fala de Fernidiellu (o, dicho
con más propiedá, que caractericen la selección de los trazos de la fala
de Fernidiellu que se describen nesti artículo).
7 La horiometría defínese como «una variedad de dialectometría aplicada a la medición ma-
temática de las fronteras lingüísticas y a la clasificación geotipológica de las variedades lingüísticas
situadas en torno a ellas» (Álvarez-Balbuena, Andrés, Suárez & Cueto, 2011: 117) y, d’una manera
más precisa, como «the mathematic-statistical measurement of the geodifferential features in a
bundle of isoglosses by means of their ascription to the contiguous geolects» (Andrés, Álvarez-
Balbuena, Cueto & Suárez, 2013: 91).
8 N’Álvarez-Balbuena, Andrés, Suárez & Cueto (2011) y n’Andrés, Álvarez-Balbuena, Cueto
& Suárez (2012, 2013) expónense los métodos de la horiometría y una definición precisa de los
conceptos que s’utilicen nesta clas d’estudios; y, otramiente, xustifícase la operatividá a efectos
horiométricos de la identificación xeotipolóxica de variantes «occidentales», «orientales», «axiales»
y «comunes» en marcu xeográficu citáu. Remito contra estos trés artículos p’aclariar los aspectos
terminolóxicos y metodolóxicos del análisis y la síntesis horiométriques.
9 En concreto, les atribuciones xeotipolóxiques y la tabla de cuantificación horiométrica por
parámetros tán descrites n’Álvarez-Balbuena, Andrés, Suárez & Cueto (2011: 113-116) y n’Andrés,
Álvarez-Balbuena, Cueto & Suárez (2012: 13-17; 2013: 95, 98-100).
RFA 14 (2014) páx. 199-245 [ISSN: 1578-9853]

208 FERNANDO ÁLVAREZ-BALBUENA GARCÍA
Pola mor de los límites d’espacio impuestos na publicación d’esti
volume, véome obligáu a dividir esti trabayu en dos partes y a limitar
esta primera al estudio d’una selección de los trazos lingüísticos de tipo
fónicu. Nesta parte la formulación de los fenómenos lingüísticos presén-
tase xeneralmente en términos diacrónicos, enque dacuando –si resulta
más operativo– puede optase por presentar una formulación sincrónica.
Vocalismo
§ 1. Diftongación o non diftongación de /ɛ/ y /ɔ/
tóniques del llatín vulgar
En Fernidiellu la solución xeneral ye la diftongación. Les realizacio-
nes más frecuentes de los diftongos resultantes son respectivamente [je]
~ [jɛ] y [wø] ~ [wœ]10: piedra, fierru, piértigu, yerba, yera (< e˘rat), fiestas,
briespa, martiellu, butiellu, dubiellu, stiella ‘blezna’, gaviella, costiellas,
ouriéganu; puörta, ruöca, muölas, nuösa, fuölle ‘sacu pa la farina fechu
col pelleyu d’una cabra o d’una oveya’, fuöra, cuörvos, uöllu < o˘cu˘lu,
nuöite, fuölla, guöi < ho˘d˘ie, teriruöla ‘tarigüela, pieza del llaviegu que
val pa regular la fondura del riegu’, miruöń danu, truöb́ anu.
Como ye común nes fales asturllioneses occidentales, nunes poques
palabres el resultao procedente de /ɛ/ puede ser [ja], como en yá < e˘st,
y tamién un hiato [ˈi.a], como en pía < pe˘de, ía < e˘st.
Polo que se refier a la realización del diftongo procedente de /ɔ/, Gar-
cía Gil (2002: 29) y Álvarez López (2005: 54) presenten una gama más
10 Cuando recurro a la notación fonética de fonos y secuencies, faigo uso d’una trescripción
«ancha» que prescinde de dalgunos matices que nun son pertinentes pa una exposición como esta.
La notación gráfica básase na ortografía xeneral del asturllionés, y más concretamente na modalidá
específica que se suel utilizar pa representar l’asturllionés occidental (Asociación Cultural Faceira,
2012), matizada con dalgunes soluciones que, otramiente, vienen avalaes pola tradición de los
estudios lingüísticos o pol orixe etimolóxicu de les palabres.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 209
amplia de posibilidaes articulatories que –según les mios observaciones–
respuenden a la fala d’otros llugares forniellos, pero non propiamente a
la de Fernidiellu. En tou casu, nun tará de más aseñalar que la realiza-
ción [wø] ~ [wœ] ye la más frecuente en tolos siete llugares de Forniella.
Atribución xeotipolóxica: l’adiftongación ye xeotipolóxicamente oc-
cidental y la diftongación ye xeotipolóxicamente oriental11.
Cuantificación horiométrica12:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 2. Diftongación o non diftongación de /ɛ/ y /ɔ/ tóniques
en sílaba ciarrada por consonante nasal
La solución mayoritaria ye la diftongación: diente, caliente, siempre
~ siempres, tiempu, bien, tamién, quién, alquién; fuönte, puönte, Llama-
lluönga. Sí qu’así, recuéyense tamién casos de non diftongación: ten ‘P3
11 Como s’aseñaló un poco más arriba, la manera de determinar les atribuciones xeotipoló-
xiques de los trazos lingüísticos xeodiferenciales básase exclusivamente na disposición territorial
de les árees lingüístiques y les isogloses. La manera concreta de determinar caúna d’elles afórrase
nesti trabayu a fin de nun lu allargar de por más. En tou casu, queda apuntada sumariamente
n’Andrés, Álvarez-Balbuena, Cueto & Suárez (2012: 8).
12 Nesta tabla la combinación «+ occidental, – oriental» indica l’atribución al xeótipo oc-
cidental; «– occidental, + oriental», l’atribución al xeótipo oriental; «– occidental, – oriental»,
l’atribución axial (quier dicise, l’atribución exclusiva al axis o zona de contacto de los dos xeótipos
referíos); y «+ occidental, + oriental» indica atribución xeotipolóxica común. La cifra que sigue
a caúna d’estes combinaciones indica’l repartu percentual qu’alcancen la variante o variantes en
caún d’esos cuatro parámetros.
RFA 14 (2014) páx. 199-245 [ISSN: 1578-9853]

210 FERNANDO ÁLVAREZ-BALBUENA GARCÍA
del presente d’indicativo de tener’, ven ‘P3 del presente d’indicativo de
venir’; alcontra ‘P3 del presente d’indicativo d’alcontrar’.
Atribución xeotipolóxica: l’adiftongación en sílaba ciarrada por con-
sonante nasal ye occidental y la diftongación ye oriental.
Cuantificación horiométrica13:
+ occidental – oriental 25
– occidental + oriental 75
– occidental – oriental 0
+ occidental + oriental 0
§ 3. Existencia d’un sistema de siete o de cinco vocales
orales en posición tónica
De magar foi descrito por Babarro González (1994: 104-105), sabemos
que la diftongación creciente de /ɛ/ y /ɔ/ tóniques nun tien una corres-
pondencia biunívoca cola existencia d’un sistema de cinco vocales orales,
y qu’hai fales diftongadores limítrofes que presenten un sistema de siete
vocales (con oposiciones fonemátiques /ɛ/-/e/ y /ɔ/-/o/).
13 En casos como esti, nos que coexisten dos resultaos con atribuciones xeotipolóxiques
diferentes, la puntuación percentual nun se fai computando les ocurrencies concretes recoyíes en
cada casu, sinón estableciendo una escala de graduación que simplifica les proporciones nestes
posibilidaes: 0–25–50–75–100. De manera que si la proporción de la solución minoritaria ye
mayor del 5% y menor o igual al 25% del total de los casos rexistraos, la puntuación na tabla de
cuantificación será de 25 (y, portanto, la de la solución mayoritaria, de 75); y si la solución mino-
ritaria supera’l 25% de les ocurrencies, la puntuación arredondiaráse a 50 (colo que coincidirá cola
puntuación de la solución mayoritaria). Casu de coexistir trés resultaos diverxentes pal mesmu
fenómeno –y siempre que los dos minoritarios superen el 5% de los rexistros–, les proporciones
de la tabla simplifíquense en 33–33–33. Les soluciones que nun algamen el 5% despréciense nesti
modelo de cuantificación horiométrica.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 211
Les pruebes efectuaes en Fernidiellu lleven a concluyir que la fala del
llugar tien un sistema de cinco vocales orales en posición tónica, porque
los posibles pares mínimos que probaríen la entidá fonemática de vocales
medio-abiertes y medio-ciarraes (Babarro González, 1994: 104-105) son
aquí homófonos. Asina, v[ɛ]n ye’l significante tanto de ‘P3 del presente
d’indicativo de venir’ como de ‘P2 del imperativo de venir’, p[ɛ]gas val
tanto pa ‘Pica pica ’ como pa ‘inconvenientes, reparos’, y p[ɔ]n ye
plural
una realización posible tanto pa ‘P3 del presente d’indicativo de poner’
como pa ‘P2 del imperativo de poner’.
Atribución xeotipolóxica: la distinción fonemática de vocales medio-
abiertes y medio-ciarraes en posición tónica ye occidental, y la indistin-
ción ye oriental.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 4. Existencia o non existencia de vocales nasales
Vide, más alantre, l’apartao § 20. Enque aparentemente se trata d’un
fenómeno xeocontrastivu, en verdá ye subsidiariu d’otru («Resultaos de
-n- intervocálica llatina: pérdiga –coles tresformaciones ulteriores– o
mantenimientu»), y entra portanto dientro de la categoría de los que
n’horiometría se denominen fenómenos subcontrastivos o subdiferen-
ciales, que nun tienen pertinencia nesti nivel d’análisis horiométricu
(Andrés, Álvarez-Balbuena, Cueto & Suárez, 2012: 14-15).
RFA 14 (2014) páx. 199-245 [ISSN: 1578-9853]

212 FERNANDO ÁLVAREZ-BALBUENA GARCÍA
§ 5. Conservación o reducción de los diftongos
decrecientes -ei- y -ou-
En Fernidiellu mantiénense los diftongos decrecientes -ei- y -ou- de
manera xeneral: eiros, lleite, feitu, queisu, beisu, teixu, caldeiru, costelleiru
‘costellar’, sendeiros, cheguéi; llousa (< lausa), vaca lloura ~ vacalloura ‘Lu-
canus cervus’, tampouco, roupa, dous, fouce, outru, soutu ‘castañéu’, xelóu.
En posición átona los diftongos decrecientes pueden mantenese (cerei-
~
sal, cheirar ‘goler mal’, teitadores, caldeiraos, cordeir os; foucín, toucín, pou-
sada, chourizos) o reducise (teriruöla; tucín). En sílaba pretónica abierta
pueden parecer diftongos decrecientes non etimolóxicos, xeneraos dende
una vocal primitiva palatal (eiglesia) o velar (ouriéganu, ouvella).
Atribución xeotipolóxica: limitando la valoración a la posición tó-
nica, el mantenimientu de los diftongos ye occidental y la reducción ye
común, porque se da n’árees extenses de los dominios gallegoportugués
y asturllionés.
Cuantificación horiométrica:
+ occidental – oriental 100
– occidental + oriental 0
– occidental – oriental 0
+ occidental + oriental 0
§ 6. Conservación o reducción del diftongo decreciente
-ei- na terminación -eira
La reducción -ei- > -e- limitada a la terminación -eira ye un fenó-
meno que se rexistra nun área amplia qu’ocupa’l centro y el norte del
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 213
asturllionés occidental, onde, otramiente, el diftongo -ei- se mantién
de manera xeneral, mesmamente na terminación -eiru. Esta ye precisa-
mente la situación que revelen los datos de Fernidiellu: caldera, primera,
sacavera, montonera, arandanera, figuera ‘figal’, peneras ‘piñeras’, rozadera
‘que val pa rozar’, ourelleras ‘oreyeres del llaviegu’, garduñeras ‘armadíes
de fierro pa cazar’, garvancera ‘Rosa canina’, batedera ‘fesoria’, llavan-
deras ‘Motacilla alba ’, bolera, A Reguera d’Abranéu, Llumeras. Hai
plural
qu’aseñalar qu’esta reducción nun afecta solamente los derivaos de la
terminación llatina -a¯r˘ia, como los vistos hasta qui; tamién se produz
cuando l’orixe de la terminación ye otru: madera < ma¯te˘r˘ia, entera <
˘inte˘gra.
Atribución xeotipolóxica: el mantenimientu del diftongo decreciente
ye occidental y la reducción ye común.
Cuantificación horiométrica:
+ occidental – oriental 0
– occidental + oriental 0
– occidental – oriental 0
+ occidental + oriental 100
§ 7. Conservación o reducción del diftongo decreciente -ei-
procedente del llatín /ɛ/, /e/ + yode
El diftongo -ei- mantiénse mayoritariamente si procede del contacto
etimolóxicu de /ɛ/ o /e/ con yode, combinación que n’otres fales más
septentrionales puede resolvese regularmente na reducción a [e] (Álva-
rez-Balbuena, 1999). En Fernidiellu rexístrense streitu, foleitos, dereitu,
teitar, teitadores; pero sí qu’así, en sentíu contrariu, tamién formes como
enteru o maderu. En casu d’entera y madera (acabante de ver n’apartao
RFA 14 (2014) páx. 199-245 [ISSN: 1578-9853]

214 FERNANDO ÁLVAREZ-BALBUENA GARCÍA
anterior) resulta difícil determinar si la reducción del diftongo obedez
a los condicionantes presentaos en § 6 o más bien a los que s’enuncien
aquí, enque la congruencia del resultao de les formes masculines podría
apuntar preferentemente a esti otru orixe.
Atribución xeotipolóxica: el mantenimientu del diftongo decreciente
ye occidental y la reducción ye común.
Cuantificación horiométrica:
+ occidental – oriental 50
– occidental + oriental 0
– occidental – oriental 0
+ occidental + oriental 50
§ 8. Ciarramientu metafonéticu de [ˈa] > [ˈɛ], [ˈæ], inducíu por un
elemento vocálicu precedente (silábicu o asilábicu) d’abertura
mínima; o mantenimientu de [ˈa]
Fernidiellu limita con dos llugares ancareses –Vilassomil y Espinhei-
reda– nos que se produz esta inflexión metafonética (Fernández Gon-
zález, 1978: 34-35; datos propios). Sí qu’así, a diferencia de la fala de los
sos vecinos, Fernidiellu desconoz completamente esti fenómeno: cirolal,
cereisal, caldeiraos, tiranon, repeirar ‘reposar les fogaces primero de dir
pal fornu’, teitar, cheirar, tirar, escueitar ~ scueitar; llumacos, puñáu,
pousada, fumando, buscando, axouxar ‘añar, anexar’, allumar, ayudar,
enchourizar.
Atribución xeotipolóxica: teniendo en cuenta qu’esta clas d’inflexión
namás se rexistra nuna zona limitada del occidente peninsular (parte del
Alto Alentejo y la Beira Baixa, per un llau; y parte del valle d’Ancares,
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 215
per otru), hai que concluyir que la existencia d’esti ciarramientu meta-
fonéticu ye occidental y que la so ausencia ye común.
Cuantificación horiométrica:
+ occidental – oriental 0
– occidental + oriental 0
– occidental – oriental 0
+ occidental + oriental 100
§ 9. Epéntesis vocálica, o ausencia d’epéntesis, ente dos vocales
de grao mínimu d’abertura
Na fala de Fernidiellu danse soluciones diverses. Per una parte pro-
duzse la epéntesis vocálica en casos como trueita ~ truöita, mueitu ~ muöi-
tu, muei ~ muöi ‘mui’, escueitar ~ scueitar. Y per otra, mantiénense les dos
vocales altes en contacto n’otros casos como ríu, tíu, ruídu [uˈi] ~ ruidu
[wi], Luís. Amás, hai que notar que n’adxectivo rin ‘ruin’ producióse la
reducción de la secuencia vocálica. Aparentemente, la epéntesis limítase
aquí a los derivaos de les secuencies etimolóxiques -uct-, -u˘lt-. Otra-
miente, en sílaba átona non siempre se produz la epéntesis, de manera
qu’al par d’escueitar ~ scueitar tamién s’anotó troiteiru ‘Cinclus cinclus’.
Atribución xeotipolóxica: la epéntesis vocálica nestes condicio-
nes ye xeotipolóxicamente oriental: tien incidencia diversa nuna
zona extensa que va de Conqueiros (Asturies) a Aliste (Zamora) y
nun se puede considerar axial porque en Llión y Zamora alcanza en
dalgunos términos los límites orientales del asturllionés. L’ausencia
d’epéntesis ye común, porque falta al occidente de la zona citada y
tampoco nun se da na inmensa mayor parte d’Asturies nin en Mi-
randa del Douru.
RFA 14 (2014) páx. 199-245 [ISSN: 1578-9853]

216 FERNANDO ÁLVAREZ-BALBUENA GARCÍA
Cuantificación horiométrica:
+ occidental – oriental 0
– occidental + oriental 50
– occidental – oriental 0
+ occidental + oriental 50
§ 10. Neutralización o non neutralización
de les vocales átones velares y palatales
Nun s’observen diferencies de significao asociaes a la conmutación
de [o] y [u], o de [e] y [i] en posición átona, lo qu’obliga a deducir
que les oposiciones fonemátiques /o/-/u/ y /e/-/i/ –operatives en po-
sición tónica– tán neutralizaes en sílaba átona. De facto, en posición
átona [o] y [u], per una parte, y [e] y [i], per otra, alternen frecuen-
temente sin qu’esa alternancia tea vinculada a cambeos de significao.
En vocalismo velar final les proporciones d’aparición de -[u] y de
-[o] finales parecen tar cercanes, mentres qu’en vocalismo palatal fi-
nal predomina -[e] sobre -[i]. La falta d’oposición significativa vese
en secuencies como Esto ta sec[o] , frente a El prau ta sec[o]
neutro mas-
(que n’asturllionés central esixiríen [o] y [u] respectivamente);
culino
o como A leña part[e] bien, frente a ¡Part[e] el trochu!
indicativo imperativo
(qu’en munches fales asturllioneses centro-orientales presenten [e] y
[i] respectivamente).
Atribución xeotipolóxica: la neutralización de les vocales átones ve-
lares y palatales ye occidental, mentres que la non neutralización ye
oriental.
Cuantificación horiométrica:
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 217
+ occidental – oriental 100
– occidental + oriental 0
– occidental – oriental 0
+ occidental + oriental 0
Consonantismo
§ 11. Mantenimientu o pérdiga de -d- nos derivaos del llatín -atu
A diferencia de lo que pasa en llugares cercanos, como Chan y Guí-
mara, en Fernidiellu la pérdiga de -d- nesta terminación ye sistemática:
delgáu, chapurriáu, ganáu, macháu ‘hachu, bruesa’, puñáu, prau, llau;
condanaos, caldeiraos, Rudepraos.
Atribución xeotipolóxica: el mantenimientu de -d- ye occidental y la
pérdiga de -d- ye oriental.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 12. Mantenimientu o pérdiga de -d- nos derivaos del llatín -e¯tu
Los exemplos rexistraos en Fernidiellu –toos toponímicos– revelen
que la solución local ye la pérdiga de la -d-: Abranéu, Mollanéu, Teixéu,
Piornéu, Sancéu, Fresnéu. A los resultaos del sufixo llatín -e¯tu puede
asimilase l’adverbio ceu < c˘ito˘.
RFA 14 (2014) páx. 199-245 [ISSN: 1578-9853]

218 FERNANDO ÁLVAREZ-BALBUENA GARCÍA
Atribución xeotipolóxica: la pérdiga de -d- ye oriental; el mante-
nimientu tien que se considerar común, por ser xeneral en Galicia y
Portugal y por tener una presencia xeolingüística minoritaria, pero de
suficiente entidá en delles zones d’Asturies y Llión.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 13. Resultaos ápico-alveolares o palatales de l- inicial
El resultao fernidiellu mayoritariu de l- inicial ye una consonante
lateral palatal [ʎ]: llobu, llume ‘fueu’, llingua, llana, llinu, llamber, lla-
brar, lleite, llousa (< lausa), llumacos, llombu, llastra, llinguaniza, llavar,
llavanderas, llavazas, lladra, llau, llóndriga, llunes, vaca lloura, A Llista,
Llagarinos, El Guörtu Llucía, Llamalluönga, Llumeras. La solución [l]
rexístrase tamién nunos cuantos casos, y en dellos parez que podría
debese a la influencia del castellano más qu’a la continuidá col área
occidental de resultaos ápico-alveolares: leña, ladrona, limpiu, liendres,
luna, lejos, lier, leuguas, Luís.
Hai qu’aseñalar que l’informador de menos edá ofreció regularmente
resultaos yeístas.
Atribución xeotipolóxica: la solución ápico-alveolar ye occidental y
los resultaos palatales son orientales.
Cuantificación horiométrica:
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 219
+ occidental – oriental 25
– occidental + oriental 75
– occidental – oriental 0
+ occidental + oriental 0
§ 14. Resultaos ápico-alveolares o palatales de -ll- intervocálica
El resultao de -ll- ye regularmente [ʎ]: rebollu, mellón ‘vellón de
llana’, cogolla ‘atao de paya curtio’, polleiru ‘gallineru’, valle, fuölle, aque-
lla, ella, ellos, eillí, allá, dubiellu, martiellu, butiellu, gaviella, costiellas,
costelleiru, noyellos ‘güesos salientes del todíu’, Villasecu, Vallinas, A Fon-
taniella, Forniella, As Siellas, Fernidiellu, Portellín, El Gustellín.
Hai qu’aseñalar como en puntu anterior que l’informador de menos
edá dio siempre resultaos yeístas.
Atribución xeotipolóxica: la solución ápico-alveolar ye occidental y
los resultaos palatales son orientales.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 15. Pérdiga o mantenimientu de -l- intervocálica.
La fala de Fernidiellu mantién -l- intervocálica: pala, muöla, palos,
malu, áiguila, xelar, foleitos, salir, molín, culuöbra, calellu, caliente, delan-
RFA 14 (2014) páx. 199-245 [ISSN: 1578-9853]

220 FERNANDO ÁLVAREZ-BALBUENA GARCÍA
tre, volicu ‘güelu’, culu, adrales, pardales ‘Passer domesticus ’, jabariles
plural
‘Sus scrofa ’.
plural
Atribución xeotipolóxica: la pérdiga ye occidental y el mantenimien-
tu ye oriental.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 16. Solución de los grupos de lateral más yode:
-lj-, -llj-, -c’l-, -t’l-, -g’l-
El resultao d’estos grupos na fala de Fernidiellu ye una consonante
lateral palatal [ʎ]: fuölla, palla, palleiru, traballar, fillu, muller, andro-
llas, mallu ‘manal’, mallar, calellu, panolla, abellas, grallas ‘Pyrrhocorax
pyrrhocorax ’, uöllu, ouvella, vencellos, ourelleras, cavilla, caravilla,
plural
cagalla ‘cagaritu d’oveya o de cabra’, gamallu ‘carbayu pequeñu’, torrullos
‘griñispos, rustiones’, borrallu ‘ceniza’, Brañaviella, rella, o’l sufixo des-
pectivu -allu < -acu˘lu, presente en palabres como burricallu o xatallos.
Al empar d’esa solución mayoritaria, anoto dalgún casu de penetración
del resultao castellanu [x] ~ [χ]: manoju, pioju, vieju.
García Gil (2002: 32-33), basándose en noticies indirectes, afirma que
la solución d’estos grupos en Fernidiellu ye una aproximante dorsopala-
tal sonora [j]. A la vista de la observación directa, faise evidente qu’eses
noticies indirectes yeren desacertaes y engañoses14.
14 Como principiu metodolóxicu a la hora d’estudiar la variación lingüística diatópica, les
noticies indirectes nun habríen merecer más enfotu de la cuenta de parte del lingüista. Sacante’l
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 221
Como en casu de los resultaos de l- y -ll-, al informador de menos
edá rexistro-y soluciones yeístas, que nun tengo en cuenta a efectos de
los cálculos horiométricos.
Atribución xeotipolóxica: la solución palatal lateral ye occidental y
les soluciones palatales centrales son orientales.
Cuantificación horiométrica:
+ occidental – oriental 100
– occidental + oriental 0
– occidental – oriental 0
+ occidental + oriental 0
§ 17. Resultaos de la palatalización del llatín pl-, cl-, fl- iniciales:
solución africada (o fricativa) prepalatal sorda,
frente a otros resultaos posibles
La fala de Fernidiellu presenta dos soluciones diferentes pa estos
trés grupos. La mayoritaria ye l’africada prepalatal sorda [t̻ ͡ ʃ]: chorar,
chegar, chover, chenu, chenar, chanu; chave, chamar, chuöza ‘llueza’ (<
casu de que l’informador indirectu fora criáu en llugar del que da noticia (o polo menos vecín
a lo llargo d’un tiempu), siempre hai que tratar esos datos con prudencia y dello de reserva. Yo
tamién andaría engañáu en relación con esti resultao de llegar a aceptar les noticies indirectes
que me dienon d’él, porque en Chan y en Guímara aseguránonme que la xente de Fernidiellu
dicía ouvecha. Pero lo cierto ye qu’en Fernidiellu dicen ouvella, non ouvecha, lo qu’amuestra
la poca fiabilidá que puede llegar a tener tener esta clas d’información, mesmamente cuando
provién de llugares vecinos. Lo que debió pasar nesti casu ye que los informadores de Guímara
y Chan, con una conocencia poco precisa del asuntu, debienon escatramundiase y adxudicanon
la forma propia de los pueblos vecinos de Conqueiros y Degaña (onde sí dicen ouvecha) a la
fala de Fernidiellu. Llama l’atención que l’error se repita n’informadores de pueblos diferentes,
lo que val pa recalcar la necesidá de tomar con muncha precaución cualquier clas de testemuñu
lingüísticu indirectu.
RFA 14 (2014) páx. 199-245 [ISSN: 1578-9853]

222 FERNANDO ÁLVAREZ-BALBUENA GARCÍA
*clo˘ccea), chuöć aras ‘llueques’ (< clo˘cca + suf.); cheirar. Pero al par
d’esti resultao, parez tamién la lateral dorsopalatal [ʎ] nunos cuantos
casos: llanteiru ‘era de plantes de güerta’, llagas, allagánonlos; llama (<
flamma), llamarada.
Atribución xeotipolóxica: les soluciones [t̻ ͡ ʃ] y [ʃ] son occidentales;
los resultaos [ʎ], [t͡ ̺s̺], [t͡ s], [c͡ ʝ] y [j
̝
] son orientales.
Cuantificación horiométrica:
+ occidental – oriental 50
– occidental + oriental 50
– occidental – oriental 0
+ occidental + oriental 0
§ 18. Tratamientu non palatalizador de /p, k, f, b, ɡ/ más [l]:
mantenimientu de [l] o rotacismo
Hai una serie de palabres na que la combinación (etimolóxica o ro-
mance) de /p, k, f, b, ɡ/ con /l/ nun xenera un resultáu palatal. Nestos
casos en Fernidiellu danse dos soluciones diferentes. La más frecuente
parez ser el mantenimientu de [l]: platu, clavu, clavóu, flojar ‘facer andar
p’atrás la pareya al llabrar’, blanda, nublineiru ‘nublina’, tabla, eiglesia.
Pero’l pasu de [l] a [ɾ] tamién tien presencia: prádamu ‘Acer pseudopla-
tanus’, cabruñar, Abranéu, Trabada (< ta˘bu˘la¯ta).
Atribución xeotipolóxica: Les formes rotacistes son occidentales y les
formes que mantienen [l] son orientales.
Cuantificación horiométrica:
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 223
+ occidental – oriental 50
– occidental + oriental 50
– occidental – oriental 0
+ occidental + oriental 0
§ 19. Resultaos ápico-alveolares o palatales de -nn-, -mn-
Rexístrense de nuevo dos soluciones, casimente a la par. D’una parte
ta’l resultao nasal ápico-alveolar [n]: pena, penón, pequenu, ninos, ninas,
cabana, canas, canón, peneiraba, peneras. Y de la otra, la nasal palatal [ɲ],
qu’alcanza una proporción bien alta nun llugar tan occidental como Fer-
nidiellu: peñascu, cañizu ‘ciebu’, pistañas, añu, astiañu ‘anguaño’; suöñu
(< so˘mnu), outoñu, escañu.
Atribución xeotipolóxica: la solución ápico-alveolar ye occidental y
la solución palatal ye oriental.
Cuantificación horiométrica:
+ occidental – oriental 50
– occidental + oriental 50
– occidental – oriental 0
+ occidental + oriental 0
§ 20. Resultaos de -n- intervocálica llatina: pérdiga
(coles tresformaciones ulteriores) o mantenimientu
García Gil (2002: 33-37), basándose de nuevo en noticies indirectes,
supón que la solución de -n- en Fernidiellu ye la consonante nasal velar
RFA 14 (2014) páx. 199-245 [ISSN: 1578-9853]

224 FERNANDO ÁLVAREZ-BALBUENA GARCÍA
[ŋ], y mesmamente llega a dar la palabra mañanha como propia d’esti
llugar. Igual que se dixo pa § 16, eses noticies son engañoses y nun tienen
que ver cola realidá, como se va ver de qui p’alantre.
A fin d’exponer cola mayor claridá posible los resultaos de -n-, voi
facer una presentación analítica de los datos, distinguiendo determinaes
posiciones y terminaciones nos qu’esta consonante puede presentar com-
portamientos diferentes.
1. Cuando la -n- intervocálica etimolóxica s’alcontraba en sílaba non
final, la solución propia de Fernidiellu ye’l mantenimientu de [n]. Y eso
pasa tanto si la [n] ta situada n’interior de lexema como si ta en límite
lexemáticu: menudu, amanecíu, canal, canalexa, moneda, panolla, llin-
guaniza, ganáu, granizu, arandanera, manzanal, avellaneiru, espineiru,
espinazu, montonera, cenar, sanar, tener, venir, poner, encadenar, perdona.
2. Na terminación -a¯nu tamién se da la conservación de [n]: granu,
chanu, manu, hermanu, branu, ventanu, solanu, medianu ‘correa cola que
s’ata’l timón del aráu al xugu’. Y lo mesmo pasa coles formes correspon-
dientes de plural, procedentes de (o asimilaes a) la terminación llatina
-a¯nos: granos, chanos, manos, hermanos, branos, Os Chanos.
3. Tamién hai mantenimientu regular de [n] na terminación átona
-a˘nu (y les asimilaes a ella), asina como nos plurales correspondien-
tes: ouriéganu, guöŕ fanu, truöb́ anu, carámbanu, El Cándanu, arándanos,
miruöń danos, Os Cándanos. En prádamu (< pla˘ta˘nu) hai un cambeo de
consonantes nasales [n] > [m].
4. La terminación -a¯na tamién presenta conservación de [n]: llana,
chana, manzana, grana, mañana, campana, hermana, ventana, xanzana
‘Gentiana lutea’, cana ‘pelu blancu’, solana, avellana. Y igual pasa col
plural deriváu de -a¯nas: manzanas, avellanas, chanas, hermanas, ventanas.
5. En final átonu -a˘na –mui poco frecuente– obsérvase tamién el
mantenimientu de [n]: sábana.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 225
6. La terminación -ane –de diferentes oríxenes etimolóxicos– presen-
ta la pérdiga de la vocal final y la conservación de la consonante nasal
en forma de [ŋ] velar final pola mor de los condicionantes fonotácticos
de la fala –y en xeneral, del asturllionés–: pan, folgazán, galán ‘trebeyu
que se da a los neños’, feisán ‘Tetrao urogallus’.
La terminación -anes –tamién d’oríxenes diferentes– amuestra una
solución distinta: la consonante intervocálica desaparez, nasalizando la
vocal tónica y produciendo un diftongo decreciente nel que la nasalidá
puede limitase a la vocal tónica o estendese tamién al elemento semivo-
~ ~~
cálicu: [ɑj] ~ [ɑ ]: pãis ‘panes’, folgazãis, charlatãis, galãis, feisãis (Figura
4). Tamién ye posible l’hiato [ ~ ɑe]: charlatães. Sí qu’así, una excepción a
esta evolución preséntala’l nome de la capital municipal, Pranzanes (<
Pe˘tru + *Ant˘ia¯nis, según García Martínez, 1992: 311), que conserva la
[n] (y que, otramiente, na fala de la propia capital ye Pranzáis). Tampoco
nun hai pérdiga en casu de dalguna forma verbal que presenta una forma
análoga a la de les terminaciones nominales en -anes, como sanes ‘P2 del
presente de subxuntivo de sanar’.
Polo que dexen ver los pocos casos atropaos, parez que nesti casu la
pérdiga de -n- y la nasalización vocálica tán limitaes a finales nominales
que constituyen el morfema de plural de substantivos y adxectivos con
singulares terminaos en -án.
7. Na terminación -e¯nu hai mantenimientu de [n]: chenu, centenu.
Amás, a diferencia de lo que pasa en fales próximes, nun se pierde la
vocal final. Nuna forma verbal de fechura análoga a la d’esta terminación
nominal, como ye vieno ‘P3 del indefinío de venir’, tamién se conserva
la [n] intervocálica.
Na forma de plural -e¯nos la solución ye idéntica a la del singular:
chenos.
8. La conservación de [n] ye tamién regular na terminación -e¯na (y
formes asimilaes): cadena, chena, cena, avena, vena, docena, colmena, pena
RFA 14 (2014) páx. 199-245 [ISSN: 1578-9853]

226 FERNANDO ÁLVAREZ-BALBUENA GARCÍA
‘llástima’, alacena. Pasa lo mesmo nos plurales correspondientes: cadenas,
chenas, colmenas, alacenas.
9. Tamién hai mantenimientu de [n] na poco frecuente terminación
átona ´-ena, de la que namás tengo rexistráu un exemplo toponímicu:
Bárcena.
10. La suerte de la terminación -ene –d’oríxenes etimolóxicos diver-
sos– ye diferente dependiendo de si la segunda vocal queda histórica-
mente en posición final o non. Si queda en posición final, piérdese, y
la consonante nasal mantiénse en forma de [ŋ] velar final, de manera
idéntica a lo que pasaba colos finales en -ane. Ye’l casu qu’ilustren pala-
bres como ten, ven, bien, tamién, sartén.
Si la segunda e de la terminación -ene- nun queda en posición final,
hai dos posibilidaes. Per un llau, [n] mantiense en formes verbales como
tienes, tienen, vienes, vienen. Pero tamién se rexistra la cayida de la conso-
~
nante nasal y la nasalización de la vocal tónica precedente (sartees), cola
~
posibilidá ulterior de l’asimilación y fusión de les dos vocales [ɛe] nun
~ ~ ~ ~ ~ ~
únicu fono [ɛ] o [e]: sartes, sostes, almaces, tres ‘trenes’; o, alternativamen-
te, del zarramientu y conversión en marxe silábicu del segundu elemen-
~ ~
to: sarteis, treis. Nesti casu tamién parez observase que la pérdiga d’ene
intervocálica y la nasalización vocálica tán limitaes a finales nominales
que constituyen el morfema de plural d’unidaes con singular en -én.
11. De la terminación -¯ine nun tengo más qu’un casu constatáu (fin),
que presenta la pérdiga de la vocal final y el mantenimientu de la con-
sonante nasal en forma de [ŋ] velar cuando queda en posición final. El
plural correspondiente -¯ines conserva [n] intervocálica: fines.
12. La terminación -¯inu (y les que se creen sobre’l so modelo) ta-
mién presenta más d’una solución. Per una parte, nuna serie de palabres
produzse la reducción a -ín, na que la consonante nasal s’articula como
velar [ŋ] en posición final: molín, camín, foucín, toucín ~ tucín, sobrín,
repolvorín ‘remolín de nieve’, cortín, rin ‘ruin’, cordeirín, perrín, xatín,
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 227
gatín, hermanín, caminín, pequenín, Portellín. Pero tamién se rexistra
con dello de frecuencia’l mantenimientu de la terminación como -inu:
vecinu, espinu, llinu, vinu, a veces mesmamente n’alternancia cola apó-
cope: toucinu ~ tucinu, sobrinu.
Na terminación de plural -¯inos (y asimilaes) les posibilidaes son ta-
mién diverses. En dalgunos casos rexistro l’alternancia de dos resultaos:
per una parte, la cayida de la consonante nasal y la nasalización de la
~
vocal tónica precedente; y per otra, el mantenimientu de [n]: sobr os ~
~ ~ ~ ~
sobrinos, cam os ~ caminos, mol os ~ molinos, touc os ~ toucinos, esp os ~
espinos. N’otros, la terminación -¯inos solamente ofrez la posibilidá del
mantenimientu de [n]: vecinos, Llagarinos. Y por fin, n’otros casos la
~ ~ ~
solución ye - os, con cayida de -n- y nasalización vocálica: cort os, r os
~ ~ ~ ~ ~ ~
‘ruinos’, cordeir os, perr os, xat os, campan os, herman os, camin os, peque-
~
n os (Figura 6).
El patrón que parez emerxer d’esti caos aparente de soluciones ye
que la pérdiga de -n- y la nasalización vocálica se producen nes formes
flexives que constituyen el morfema de plural de nomes con singular
~ ~ ~ ~
en -ín (asina mol os, cam os, r os y el sufixo diminutivu plural - os), con
dalguna extensión a los plurales de singulares en -inu, que pluralizaríen
~
regularmente en -inos (esp os ~ espinos, pero namás vecinos). Otros doble-
~ ~
tes (sobr os ~ sobrinos, touc os ~ toucinos) podríen ser les pluralizaciones
regulares de los respectivos singulares con forma doble (sobrín ~ sobrinu,
toucín ~ toucinu). Queden por fin dalgunos casos de -inos (caminos ~
~ ~
cam os, molinos ~ mol os, plurales alternantes de camín y molín) nos
qu’habría que suponer una extensión de la solución -inos acullá del so
contexto inicial.
13. Nos finales en -¯ina (y nes formes que se construyen sobre’l so
modelo) rexístrase una solución doble. En dellos casos mantiénse la
[n] intervocálica: vecina, espina, cecina, cortina ‘iría, cortinal’, farina; y
n’otros produzse la pérdiga de la consonante nasal y la nasalización de la
RFA 14 (2014) páx. 199-245 [ISSN: 1578-9853]

228 FERNANDO ÁLVAREZ-BALBUENA GARCÍA
~
vocal tónica precedente, como en r a ‘ruina’ y nel mui frecuente sufixo
~ ~ ~ ~ ~ ~ ~ ~
diminutivu - a: cas a, gat a, potr a, regueir a, ventan a, man a, vecin a,
~
pequen a (cola excepción, sí qu’así, del topónimu Portellina, qu’enque
presenta sufixo diminutivu, mantién [n] intervocálica).
Na terminación de plural -¯inas (y formes asimilaes) los resultaos son
idénticos: conservación de [n] en dalgunos casos (vecinas, espinas, cecinas,
cortinas); y cayida de -n- y nasalización de la vocal precedente n’otros,
~ ~ ~
ente los que tán l’adxectivo r as ‘ruinas’ y el sufixo diminutivu - as (cas as,
~ ~
gat as, regueir as), tamién con dalgún casu toponímicu que se comporta
en sentíu contrariu (Vallinas).
La doble solución parez relacionase de nuevo cola flexividá morfoló-
xica de les unidaes afectaes: cuando los derivaos de -¯ina(s) constituyen
el morfema de feminino correspondiente a formes masculines en -ín, el
~
resultao ye la cayida de -n- y la nasalización vocálica (rin → r a, sufixo
~
-ín → - a). Pero cuando les unidaes nun presenten flexión de xénero (ce-
cina, cortina15, farina), la [n] mantiénse. Y tamién se mantién si, teniendo
flexión de xénero, correspuenden a formes masculines en -inu (vecinu
→ vecina, espinu → espina).
Polo que se refier a les excepciones toponímiques de Portellina y Va-
llinas –a les qu’habría qu’añidir Llagarinos del puntu anterior–, hai que
tener en cuenta que, con too y con ser formes derivaes por sufixación,
toes trés tienen en común ser topónimos sin artículo inmobilizaos mor-
folóxicamente, lo que les diferencia del resto de casos de los sos grupos,
nos que les terminaciones que presenten cayida de -n- y nasalidá vocálica
son formes flexives que constituyen el morfema de feminino (o de plu-
ral) de los masculinos (o singulares) correspondientes. Asina entós, estes
15 Enque cortina y cortín compartan raíz etimolóxica y proceso de formación derivativa,
sincrónicamente son dos palabres independientes que nun s’alcuentren en relación de flexión de
xénero y que presenten significaos bien diversables: mentres que cortina designa un conxunto de
tierres que se llabren, cortín ye una cerca de piedra pa defender los truébanos.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 229
excepciones podríen ser el resultao de la mesma condición morfolóxica
–la non flexividá– que xustifica otros casos de mantenimientu de -n-.
14. Nes terminaciones -o˘nu, -o˘nos, -o˘na -o˘nas rexístrase’l mante-
nimientu de [n]: buönu, buönos, buöna, buönas.
15. Nos finales en -o¯na rexístrense dos soluciones diferentes. Per una
parte, hai mantenimientu de [n] en casos como corona, persona, ladro-
na, patrona; y n’otru grupu de palabres produzse la cayida de -n- y la
nasalización de la vocal qu’antecede, como en casõa, mullerõa, culobrõa,
zampõa, comilõa, A Casõa, A Regueirõa, A Pena Picõa. Na terminación
de plural correspondiente, -o¯nas, los resultaos son idénticos: ladronas,
personas frente a casõas, mullerõas, zampõas, comilõas.
Nesta terminación obsérvase tamién qu’hai condiciones morfoló-
xiques que propicien la pérdiga de -n- y la nasalización vocálica. Sí
qu’así, nesti casu parez que nun se trata de la flexividá de xénero: ente
les palabres que conserven la [n] intervocálica tán formes con flexión
xenérica como ladrona o patrona. Nos finales en -o¯na(s) parez que lo
relevante ye distinguir ente cuando la terminación tien carácter sufixal
y cuando nun lu tien: si la terminación ye sufixo, piérdese -n- y la vocal
precedente nasaliza; cuando nun ye sufixo, tolos exemplos rexistraos
presenten conservación de [n]16.
16 Apesar de la claridá de les evidencies atropaes, nun quiero dexar de notar qu’estes palabres
que mantienen [n] podríen ser toes d’incorporación seronda a la fala de Fernidiellu: persona
y patrona son voces cultes; ladrona (y ladrón) ye un castellanismo frecuente n’asturllionés oc-
cidental; y corona puede ser tamién un términu (re)importáu porque, fuera de la toponimia,
ye una palabra que mantién [n] en munches fales gallegoportugueses cercanes (Santamarina,
2003; datos propios). Si s’acepta’l carácter advenedizu d’estes palabres, la restricción sufixal de la
cayida de -n- na terminación -o¯na(s) probablemente sería tamién una limitación relativamente
nueva, reformulada dende una situación anterior –presumiblemente asemeyada a la de les otres
terminaciones– pola mor de la incorporación d’unidaes nueves que nun s’acomoden a los con-
dicionamientos existentes primero.
RFA 14 (2014) páx. 199-245 [ISSN: 1578-9853]

230 FERNANDO ÁLVAREZ-BALBUENA GARCÍA
16. Na terminación -o¯ne cae la vocal final y la consonante nasal con-
sérvase en forma de [ŋ] velar en posición final: timón, montón, rapazón,
paredón, penón, cantón ‘piedra grande’, pradón, homecón ‘homón’, El
Corralón.
Pela so parte, la terminación plural -o¯nes (y les asimilaes a ella) pre-
senta sistemáticamente la desaparición de -n- y la nasalización de la vocal
tónica precedente, lo que nesti casu produz un diftongo decreciente nel
que la nasalidá puede limitase a la vocal tónica o estendese al elemento
~ ~ ~
semivocálicu: [ɔj] ~ [ɔ ]: riñõis, timõis, razõis, pantalõis, camiõis, mon-
tõis, ratõis, pontõis, rapazõis, paredõis, penõis, pradõis, homecõis, tragõis,
zampõis.
De mano, podría parecer asimilable a esta terminación el casu de
pones < po¯nis, pero ello ye qu’esta forma verbal mantién la [n] inter-
vocálica.
Nos exemplos expuestos vese que la cayida de -n- y la nasalización
consiguiente afecta tanto finales sufixales como non sufixales. Otramien-
te, los casos axuntaos son toos de morfema de plural nominal correspon-
diente a singulares en -ón.
17. La terminación -u¯nu puede reducise a -ún, y la consonante nasal
conservase en forma de [ŋ] velar en posición final: ún, dalgún ~ algún,
abrún. Pero en dalgún casu tamién puede conservase como [n] si hai
mantenimientu de la vocal final: abrunu.
El plural correspondiente -u¯nos presenta pérdiga de -n- y nasali-
zación vocálica cuando correspuende al singular reducíu -ún, enque la
solución nun ye la etimolóxicamente esperable de la cayida de -n- en
~ ~ ~~ ~ ~~
-u¯nos, sinón una forma -uis [ˈu.is̺] ~ [ˈu. s̺] ~ [ujs̺] ~ [u s̺], producida
~
por cruciamientu o analoxía cola terminación -õis derivada de -o¯nes: uis,
~ ~ ~
dalguis ~ alguis, abruis (Figures 4 y 5). Sí qu’así, cuando correspuende a
un singular en -unu, mantiénse’l derivao etimolóxicu de -u¯nos con [n]
conservada: abrunos.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 231
18. En cuanto a la terminación -u¯na, produzse la cayida de -n- y la
nasalización de la vocal tónica precedente nos cuantificadores indefiníos
~ ~ ~
ua17 y dalgua ~ algua, pero non n’otres como cagalluna ‘cagayón d’una
caballería’. Otres palabres que conserven -n-, como tribuna, fortuna y
luna, parecen ser d’incorporación más tardiega a la fala de Fernidiellu: les
dos primeres son voces doctes y luna parez ser una forma castellanizante,
como yá s’apuntó en § 13.
Na terminación plural -u¯nas nun s’aprecien diferencies de compor-
~ ~ ~
tamientu en relación al singular: uas, dalguas ~ alguas frente a cagallunas.
De los pocos exemplos reuníos, parez deducise que la pérdiga con
nasalización vocálica ta limitada a les terminaciones flexives que cons-
tituyen el morfema de feminino correspondiente a masculinos acabaos
en -ún.
19. Na terminación -u¯ne, mui poco frecuente, cae la vocal final y
la consonante nasal mantiénse en forma de [ŋ] velar en posición final:
común.
La terminación -u¯nes tamién ye mui poco frecuente y ofrez el resul-
tao de [n] mantenida: comunes. Esa mesma solución ye la que presenta
la voz de final asimilable llunes < (dies) lu¯nis.
Amás de les procedencies vistes, na fala de Fernidiellu les vocales
nasales pueden tener otru orixe: na combinación de vocal más [ŋ] final
de palabra –de cualquier procedencia– puede producise la nasalización
de la vocal y la pérdiga de la consonante final:
~
V[ŋ]# > V#
17 Constaté la forma u ~ a munchísimes veces, y tengo la seguranza de qu’esa ye la forma normal
del basilecto de los mios informadores. Con too, mui esporádicamente rexistré con claridá una
variante [ˈu~ ŋɐ], qu’acasu pudiera ser importada d’otros llugares de Forniella y usase como forma
mesolectal.
RFA 14 (2014) páx. 199-245 [ISSN: 1578-9853]

232 FERNANDO ÁLVAREZ-BALBUENA GARCÍA
Esti proceso nun parez sistemáticu, de manera que la nasalización
vocálica con pérdiga de la consonante nasal final alterna cola conserva-
ción de -[ŋ] y el mantenimientu de la vocal oral (enque trabada por [ŋ]
~
la vocal tamién puede nasalizase dacuando): alg[ˈuŋ] ~ alg[ˈu], traig[ɑŋ]
~ ~ ~
~ traig[ɑ], com[eŋ] ~ com[e].
A la vista de la situación descrita hasta qui, quedaría por determinar
si les vocales nasales tienen entidá fonemática o non na fala de Fernidie-
llu. Esti problema tendrá que ser tratáu más a fondo nuna investigación
de carís específicamente fonolóxicu, pero puedo adelantrar que se rexis-
tren pares opositivos mínimos qu’indiquen qu’hai oposición fonemática
basada na presencia o ausencia del trazu de nasalidá vocálica (Figura 6):
r ~ os ‘ruinos’ / ríos
tre ~ s ‘trenes’ / trés
sõis ‘sones’ / sois
traigã ‘traigan’/ traiga
Por fin, hai qu’aseñalar que’l mantenimientu de les vocales nasales
ye variable ente los subxectos entrevistaos: mentres qu’en dalgún de los
informadores yera regular o prácticamente regular, otros alternaben les
vocales nasales coles correspondientes orales y, finalmente, l’informador
de menos edá ofreció mui pocos resultaos nasalizaos.
L’análisis anterior dexa ver una situación mixta y de non fácil siste-
matización en cuanto a los resultaos de -n- intervocálica. Vese de mano
que la pérdiga de -n- y la nasalización vocálica consiguiente penetren
de manera limitada na fala de Fernidiellu, que convién recordar que ye
una población vecina d’otres trés –Lumeiras, Vilassomil y Espinheireda,
n’Ancares– nes que’l fenómeno ye casimente regular (Alonso & García
Yebra, 1959; Fernández González, 1978, 1981; datos propios). La cayida
de -n- y la nasalización vocálica tán presentes en Fernidiellu de manera
defectiva, limitaes a ciertes terminaciones tóniques nes que’l proceso
fonéticu nun opera de manera sistemática porque ta sometíu a restric-
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 233
ciones diverses de tipo morfolóxicu, dependiendo de si la terminación
ye nominal o non, flexiva o non, sufixal o non. Les terminaciones afec-
taes son -anes, -enes, -o¯nes, -¯inos, -u¯nos, -¯ina(s), -o¯na(s) y -u¯na(s), y
los condicionamientos que restrinxen la cayida de -n- y la nasalización
vocálica resúmense na tabla 1:
-anes > -enes > -o¯nes > -¯inos > -u¯nos > -¯ina(s) >-o¯na(s) >-u¯na(s) >
-ãis -~es, -~eis -õis -~ os -u~is -~ a(s) -õa(s) -u~a(s)
Restricción
categorial + + + + + + + +
[+ nominal]
Restricción
morfemática + + + + + + – +
[+ flexivo]
Restricción
morfemática – – – – – – + –
[+ sufixal]
Tabla 1: Restricciones morfolóxiques que condicionen la desaparición de -n-
y la nasalización vocálica en caúna de les terminaciones nes qu’opera’l proceso
na fala de Fernidiellu (Forniella).
La limitación de l’acción d’esti fenómeno a unes cuantes terminacio-
nes recuerda muncho lo qu’ocurre na fala cercana de Conqueiros –nos
conceyos asturianos de Degaña y Íbias–, na que, con too, la cayida de
-n- nun ta sometida a restricciones morfolóxiques nes terminaciones
afectaes (Menéndez García, 1950: 365-366; 1951: 285-286; Rodríguez-
Castellano, 1951: 106-107; Catalán, 1956: 87; Krüger, 1957: 19-21; Fer-
nández, 1960: 36; Menéndez García, 1963: 118-119; Catalán, 1974: 320;
Babarro González, 1994: 94-96; 2003: 94-97; datos propios). Amás, eses
terminaciones son cuasi coincidentes en Fernidiellu y en Conqueiros,
enque nun dexa d’haber dalguna diferencia. Sí qu’así, en contraste colo
RFA 14 (2014) páx. 199-245 [ISSN: 1578-9853]

234 FERNANDO ÁLVAREZ-BALBUENA GARCÍA
que pasa en Fernidiellu, en Conqueiros nun queda resclavu ningún de
l’antigua nasalización vocálica que tuvo que se producir al empar de la
pérdiga de -n- intervocálica, pero que se sumió más tarde.
La -n- intervocálica presenta una triple solución nos cuatro lluga-
res que componen la Forniella estricta (Guímara, Chan, Trescastru y
Pranzáis) y que tán situaos precisamente ente Fernidiellu y Conqueiros.
En casu forniellu eses soluciones son la consonante nasal velar [ŋ], el
mantenimientu de [n] y la pérdiga de -n- sin nasalización vocálica
(Alonso & García Yebra, 1959: 312; García Gil, 2002: 34-37; Álvarez
López, 2005: 63; datos propios). Dexando pa otra ocasión l’exame de
los dos primeros resultaos, la coincidencia cola situación de Fernidie-
llu vien dada pol facto de que nestos cuatro llugares de Forniella la
pérdiga de -n- tamién se produz en dalgunes terminaciones, por más
qu’aquí la cayida o la conservación de la consonante ta condicionada
pola contorna fónica (Alonso & García Yebra, 1959: 312; García Gil,
2002: 36-37) y que les terminaciones afectaes pola pérdiga nun son les
mesmes que les de Fernidiellu.
Otramiente, la coexistencia de les dos soluciones vistes en Ferni-
diellu (mantenimientu de -n- y pérdiga con nasalización vocálica) nun
ye inusitada en panorama de les fales limítrofes ente l’asturllionés y el
gallegoportugués. De facto, vuelve alcontrase más al sur, en pueblu de
Ruidenore –situáu a los dos llaos de la frontera política hispanoportu-
guesa, ente la provincia de Zamora y el districtu de Bergancia–, enque
aquí son cinco les soluciones de -n- intervocálica: [n] conservada, [ɲ],
[ŋ], pérdiga con nasalización vocálica y pérdiga con desnasalización
vocálica (Krüger, 1925: 139-141; Vasconcellos, 1929: 748-749; Dias &
Carvalho, 1955: 18-21; Santos, 1967: 213-216; Cruz, Saramago & Vitori-
no, 1994: 285). Aparentemente, la particularidá qu’impón la situación
d’una fala xusto en mesmu frente de contacto de dos xeótipos lingüís-
ticos (o más específicamente pa esti casu, la particularidá qu’impón la
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 235
contigüidá a la isoglosa de la conservación o la pérdiga de -n-) propicia
l’aparición de soluciones mixtes que parecen responder a condicionan-
tes relativamente asemeyaos, por más que –como acontez en casu de
Fernidiellu y Ruidenore– esos resultaos se produzan a cien quilómetros
de distancia en lliña recta y ensin qu’heba contacto ningún ente una
comunidá humana y la otra.
Atribución xeotipolóxica: la pérdiga de -n- (cola nasalización vocálica
consiguiente mantenida o non) ye occidental, y el mantenimientu ye
oriental.
Cuantificación horiométrica:
+ occidental – oriental 50
– occidental + oriental 50
– occidental – oriental 0
+ occidental + oriental 0
§ 21. Formación del grupu romance -m’n- (> -m-), frente a la non
formación d’esi grupu por cayida previa de la -n- intervocálica
En Fernidiellu rexístrase siempre un resultao -m- procedente del
grupu -m’n-: semar, allumar, cocu allumador ‘cocu de lluz, insecto de la
familiaLampyridae’, Llumeras.
Atribución xeotipolóxica: la non formación de grupu consonánticu
pola cayida previa de -n- (tipo semear) ye occidental; y la formación
del grupu consonánticu -m’n- –coles sos evoluciones ulteriores– (tipo
semar) ye oriental.
Cuantificación horiométrica:
RFA 14 (2014) páx. 199-245 [ISSN: 1578-9853]

236 FERNANDO ÁLVAREZ-BALBUENA GARCÍA
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 22. Conservación o palatalización de la consonante dental
nos grupos consonánticos -ct-, u˘-lt-
Los exemplos atropaos amuestren que la solución mayoritaria de
Fernidiellu ye la conservación de la consonante dental: feitu, lleite, nuöi-
te, anuöite, trueita ~ truöita, troiteiru, streitu, dereitu, teitar, teitadores,
foleitos; muöitu ~ mueitu, escueitar ~ scueitar. Con too, rexistro tamién
un casu de palatalización: cuchiellu.
Atribución xeotipolóxica: el mantenimientu de la consonante dental
ye occidental y les soluciones palatalizaes son orientales.
Cuantificación horiométrica:
+ occidental – oriental 75
– occidental + oriental 25
– occidental – oriental 0
+ occidental + oriental 0
§ 23. Palatalización o non palatalización de la consonante sibilante
en grupu consonánticu -sj-
La fala de Fernidiellu presenta como solución regular una consonante
fricativa apicoalveolar sorda: queisu, beisu, cereisa, carqueisa ‘Pterospartum
tridentatum’.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 237
Atribución xeotipolóxica: les formes con resultaos prepalatales [ʒ, ʃ]
son occidentales; les formes que presenten soluciones non palatales (al-
veolares o dentales) son orientales.
Cuantificación horiométrica:
+ occidental – oriental 0
– occidental + oriental 100
– occidental – oriental 0
+ occidental + oriental 0
§ 24. Lambdacismo (y posibles resultaos ulteriores) de -p-, -b-, -t-,
-d-, -f-, -w- na xuntura con otra consonante, xeneralmente por causa
d’una síncopa vocálica; o falta de lambdacismo (y xeneralmente de
síncopa vocálica)
Apesar de qu’esti lambdacismo nun ta totalmente ausente del ga-
llegoportugués (Williams, 1994: 118; Ferreiro, 1996: 166), lo cierto que
nun númbero curiosu de casos los resultaos d’estos grupos amuestren
configuraciones xeocontrastives que oponen un área occidental a otra
oriental. Los exemplos d’esti tipo que rexistro en Fernidiellu son lleldar,
coldu y nalga.
Atribución xeotipolóxica: l’ausencia de lambdacismo (y la falta de
síncopa vocálica) ye occidental; y la creación d’una secuencia de lateral
implosiva más consonante (cola posible vocalización o rotización ulterior
de la lateral) ye oriental.
Cuantificación horiométrica:
RFA 14 (2014) páx. 199-245 [ISSN: 1578-9853]

238 FERNANDO ÁLVAREZ-BALBUENA GARCÍA
+ occidental – oriental 0
– occidental + oriental 100
– occidental – oriental 0
+ occidental + oriental 0
Síntesis y valoración de la cuantificación horiométrica
Finalmente, sumando’l total de los cómputos horiométricos co-
rrespondientes a los fenómenos lingüísticos xeocontrastivos acabantes
d’examinar, podemos establecer una primera cuantificación horiométrica
sintética de la fala de Fernidiellu, que será necesariamente parcial y pro-
visoria, al tar limitada a una selección de solamente ventitrés fenómenos
fónicos.
De los cálculos fechos resulta una proporción xeotipolóxica ma-
yoritaria de tipo oriental (58 %), siguida d’una proporción occidental
del 29 % y d’una proporción común del 13 %18 (Tabla 2). Los fenó-
menos seleccionaos nesta primer parte nun dienon pie a l’aparición
d’atribuciones axiales.
Si se considera lícito extrapolar la cuantificación obtenida con estos
pocos fenómenos, podría dicise que la fala de Fernidiellu presenta en
plano fonético-fonolóxicu una mayoría de componente xeotipolóxicu
oriental que, al empar, coexiste con una proporción bien significativa de
componente occidental. Esa mayor proporción oriental (58 %) supera
con llargura la metá del total y dobla la cifra del componente occidental
18 Téngase presente qu’esta «proporción común» nun se refier a la base lingüística compartida
polos xeótipos occidental y oriental, que ye mui superior. Refierse solamente a la proporción de
trazos comunes a entrambos xeótipos naquellos fenómenos xeocontrastivos que presenten al
empar manifestaciones diferenciales y non diferenciales (o comunes).
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 239
(29 %), que, otramiente, sobrepasa abondo la cuarta parte del total. La
suma de les propociones xeotipolóxiques oriental y común alcanzaría’l
71 %, y la de les proporciones occidental y común llegaría al 42 %.
Tabla 2: Cuantificación horiométrica parcial de la fala de Fernidiellu sobre la base de 23
fenómenos xeocontrastivos de tipo fónicu. Na tabla amuéstrense les proporciones xeotipo-
lóxiques «occidental» (= + occidental, – oriental), «oriental» (= – occidental, + oriental),
«axial» (= – occidental, – oriental) y «común» (= + occidental, + oriental) que resulten
de la suma de los cómputos horiométricos de cada fenómeno.
REFERENCIES BIBLIOGRÁFIQUES
Alonso & García Yebra (1959) = Dámaso Alonso & Valentín García Yebra,
«El gallego-leonés de Ancares y su interés para la dialectología portuguesa», en III Co-
lóquio Internacional de Estudos Luso-Brasileiros. Lisboa – 1957. Actas, Lisboa, vol. I, 1959,
páxs. 309-339.
Alvar (1999) = Manuel Alvar, Atlas lingüístico de Castilla y León, [Valladolid]
(Junta de Castilla y León – Consejería de Educación y Cultura), 1999.
RFA 14 (2014) páx. 199-245 [ISSN: 1578-9853]

240 FERNANDO ÁLVAREZ-BALBUENA GARCÍA
Álvarez «Caruso» & Rodríguez Díaz (2012) = José Álvarez «Caruso» & Jesús
Rodríguez Díez, El Anhueite de Chan, 2012.
Álvarez López (2005) = Alejandro Álvarez López, El Burón. La jerga de los ven-
dedores y albarderos ambulantes de Forniella. Ponferrada & Uviéu (Instituto de Estudios
Bercianos & Academia de la Llingua Asturiana), 2005.
Álvarez-Balbuena (1999) = Fernando Álvarez-Balbuena García, Dereto, es-
treto, foleto: un proceso de reducción del ditongo ei en galego-asturiano, n’Actas das
Primeiras Sesióis d’Estudio del Occidente (Castripol, 8 d’agosto de 1998), Uviéu (Academia
de la Llingua Asturiana – Secretaría Llingüística del Navia-Eo), 1999, páxs. 87-91.
Álvarez-Balbuena, Andrés, Suárez & Cueto (2011) = Fernando Álvarez-
Balbuena García, Ramón de Andrés Díaz, Xosé Miguel Suárez Fernández &
María Cueto Fernandez, «La “horiometría” o dialectometría de frontera», en IX
Congreso Internacional de Lingüística General. 21-23 de junio de 2010. Universidad de
Valladolid. Actas del congreso, [Valladolid & Burgos] (Universidad de Valladolid, Junta
de Castilla y León, Instituto Castellano y Leonés de la Lengua, Ayuntamiento de Va-
lladolid & Diputación de Valladolid), 2011, páxs. 107-134.
Andrés, Tolosa, Mozún & Sánchez Regueira (1957) = M. S. Andrés Caste-
llanos, P. Tolosa, M. Mozún & I. Sánchez Regueira, «Límites de palatales en el
Alto León», en Álvaro Galmés de Fuentes & Diego Catalán M[enénde]z Pidal (dirs.),
Trabajos sobre el dominio románico leonés, Madrid (Editorial Gredos), vol. i, 1957, páxs.
23-39.
Andrés, Álvarez-Balbuena, Cueto & Suárez (2012) = Ramón de Andrés
Díaz, Fernando Álvarez-Balbuena García, María Cueto Fernández & Xosé
Miguel Suárez Fernández, «Frontières linguistiques et horiométrie. La transition
linguistique de l’interfluve Eo-Navia (Asturies) et le projet ETLEN», en Xosé Afonso
Álvarez Pérez, Ernestina Carrilho & Catarina Magro (eds.), Proceedings of the Inter-
national Symposium on Limits and Areas in Dialectology (LimiAr). Lisbon, 2011, Lisboa
(Centro de Linguística da Universidade de Lisboa), 2012, páxs. 1-21.
Andrés, Álvarez-Balbuena, Cueto & Suárez (2013) = Ramón de Andrés Díaz,
Fernando Álvarez-Balbuena García, María Cueto Fernández & Xosé Miguel
Suárez Fernández, «About the Concept of “Geodifferential Feature” between Lin-
guistic Varieties in Contact», n’Ernestina Carrilho, Catarina Magro & Xosé Álvarez
(eds.), Current Approaches to Limits and Areas in Dialectology, Newcastle upon Tyne
(Cambridge Scholars Publishing), 2013, páxs. 85-122.
Asociación Cultural Faceira (2012) = Asociación Cultural Faceira, Xurdir.
Guía gramatical de leonés, Llión (Asociación Cultural Faceira), 2012.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 241
Babarro González (1994) = Xoán Babarro González, «A fronteira lingüística
do galego co asturiano. Delimitación e caracterización das falas de transición dos con-
cellos de Navia, Villallón, Allande e Ibias», en Francisco Fernández Rei (ed.), Lingua
e cultura galega de Asturias. Actas das Ias Xornadas da Lingua e da Cultura Galega de As-
turias: Na busca das raíces da Terra Navia-Eo. Homenaxe a Dámaso Alonso. Organizadas
pola MDGA (Mesa prá Defensa del Galego de Asturias e da Cultura da Comarca). Grandas
de Salime, 15-16 Decembro 1990, Vigo (Edicións Xerais de Galicia), 1994, páxs. 81-148.
Babarro González (2003) = Xoán Babarro González, Galego de Asturias. De-
limitación, caracterización e situación sociolingüística, [Corunha] (Fundación Pedro Ba-
rrié de la Maza), vol. i, 2003.
Cano González (1998) = Ana M[arí]a Cano González, «L’asturianu n’El Bier-
zu. A propósitu del ALBI», Lletres Asturianes, 69 (1998), páxs. 7-25.
Catalán (1954) = Diego Catalán, «Resultados ápico-palatales y dorso-palatales
de -ll-, -nn- y de ll- (< l-) nn- (< n-)», Revista de Filología Española, 38 (1954), páxs.
1-44.
Catalán (1956) = Diego Catalán Menéndez-Pidal, «El asturiano occidental.
Examen sincrónico y explicación diacrónica de sus fronteras fonológicas (i)», Romance
Philology, 10 (1956), páxs. 71-92.
Catalán (1957) = Diego Catalán Menéndez-Pidal, «El Asturiano Occidental.
Examen sincrónico y explicación diacrónica de sus fronteras fonológicas», Romance
Philology, 11 (1957), páxs. 120-158.
Catalán (1974) = Diego Catalán, Lingüística íbero-románica. Crítica retrospecti-
va, Madrid (Editorial Gredos), 1974.
Catalán & Galmés (1954) = Diego Catalán & Álvaro Galmés, «La diptonga-
ción en leonés», Archivum, 4 (1954), páxs. 87-147.
Comisión de Estadística General del Reino (1858) = Comisión de Estadísti-
ca General del Reino, Nomenclátor de los pueblos de España, formado por la Comisión
de Estadística General del Reino, Madrid (Imprenta Nacional), 1858.
Crespo Álvarez & Andina Yanes (2008) = María Trinidad Crespo Álvarez
& Jovino Andina Yanes (dirs.), Aportación al Vocabulario Popular de la Comarca Ber-
ciana –Homenaje al Magisterio–, Ponferrada (Instituto de Estudios Bercianos), 2008.
Cruz, Saramago & Vitorino (1994) = Luísa Segura da Cruz, João Saramago
& Gabriela Vitorino, «Os dialectos leoneses em território português: coesão e di-
versidade», en Variação linguística no espaço, no tempo e na sociedade. Actas do encontro
regional da Associação Portuguesa de Linguística. Miranda do Douro. Setembro de 1993,
Lisboa (Associação Portuguesa de Linguística & Edições Colibri), 1994, páxs. 281-293.
RFA 14 (2014) páx. 199-245 [ISSN: 1578-9853]

242 FERNANDO ÁLVAREZ-BALBUENA GARCÍA
Dias & Carvalho (1955) = Jorge Dias & J[osé Gonçalo Chorão] Herculano
de Carvalho, O falar de Rio de Onor, Coimbra ([Universidade de Coimbra] – Facul-
dade de Letras), 1955.
Dirección General del Instituto Geográfico, Catastral y de Estadística
(1933) = Dirección General del Instituto Geográfico, Catastral y de Estadís-
tica, Nomenclátor de las ciudades, villas, lugares, aldeas y demás entidades de población
de España formado por la Dirección General del Instituto Geográfico, Catastral y de Esta-
dística con referencia al 31 de diciembre de 1930. Provincia de León, Madrid (Hijos de M.
G. Hernández), 1933.
Dirección General del Instituto Geográfico y Estadístico (1893) = Di-
rección General del Instituto Geográfico y Estadístico, Nomenclátor de las
ciudades, villas, lugares, aldeas y demas entidades de población de España en 1.º de enero
de 1888, formado por la Dirección General del Instituto Geográfico y Estadístico. Cuaderno
veinticinco. Provincia de León, Madrid (Imprenta de la Dirección General del Instituto
Geográfico y Estadístico), 1893.
Dirección General del Instituto Geográfico y Estadístico (1915) = Di-
rección General del Instituto Geográfico y Estadístico, Nomenclátor de las
ciudades, villas, lugares, aldeas y demás entidades de población de España formado por la
Dirección General del Instituto Geográfico y Estadístico con referencia al 31 de diciembre de
1910. Provincia de León, Madrid (Talleres del Instituto Geográfico y Estadístico), 1915.
Domínguez Yáñez (2001) = José Manuel Domínguez Yáñez, Valle de Fornela,
2001.
Fernández (1960) = Joseph A. Fernández, El habla de Sisterna, Madrid (Conse-
jo Superior de Investigaciones Científicas), 1960.
Fernández (1979-1980) = Joseph A. Fernández, «Aportación al estudio del bable
de Occidente: El habla de Villarín (Salas): i. Fonología y morfosintaxis», Revista de
Dialectología y Tradiciones Populares, 35 (1979-1980), páxs. 33-66.
Fernández González (1978) = J[osé] R[amón] Fernández González, Etnogra-
fía del Valle de Ancares. Estudio lingüístico según el método «Palabras y Cosas», [Santiago
de Compostela] (Universidad de Santiago de Compostela), 1978.
Fernández González (1981) = José Ramón Fernández González, El habla de
Ancares (León), Oviedo (Universidad de Oviedo), 1981.
Ferreiro (1996) = Manuel Ferreiro, Gramática Histórica Galega (manual), San-
tiago de Compostela (Edicións Laiovento), 1996.
García y García (1984) = Jesús García y García, «Los límites lingüísticos en el
Bierzo Vistos en la Toponimia», Tierras de León, 56 (1984), páxs. 77-88.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 243
García y García (1994) = Jesús García y García, Pueblos y ríos bercianos (signi-
ficado e historia de sus nombres), 1994.
García y García (1997) = Jesús García y García, «Los límites históricos entre
el gallego y el asturiano-leonés en el Bierzo», Lletres Asturianes, 64 (1997), páxs. 7-20.
García y García (2011) = Jesús García y García, Glosario temático crítico y eti-
mológico de las hablas de El Bierzo, 2011.
García Gil (2002) = Héctor García Gil, «Aspeutos fónicos de la fala de Fornie-
lla. Estructura fonolóxica y caracterización», Lletres Asturianes, 79 (2002), páxs. 25-42.
García Martínez (1992) = Javier García Martínez, El significado de los pueblos
de León, 1992.
González (1829) = Tomás González, Censo de poblacion de las Provincias y Parti-
dos de la Corona de Castilla en el siglo XVI con varios apéndices para completar la del resto
de la Península en el mismo siglo, y formar juicio comparativo con la del anterior y siguien-
te, segun resulta de los libros y registros que se custodian en el Real Archivo de Simancas,
Madrid (Imprenta Real), 1829.
González Pérez (2002) = Clodio González Pérez, «Aspectos lingüísticos
e tecnolóxicos do val de Fornela», en Xosé Manuel González Reboredo, Luis Cos-
ta Vázquez-Mariño & Clodio González Pérez, Nos lindeiros da galeguidade. Estudio
antropolóxico do val de Fornela (etnohistoria, etnomusicoloxía, etnografía), Santiago de
Compostela (Consello da Cultura Galega), 2002, páxs. 435-694.
González Reboredo (2002) = Xosé Manuel González Reboredo, «Econo-
mía, sociedade e cultura no val de Fornela. Pasado, pasado próximo e presente», en
Xosé Manuel González Reboredo, Luis Costa Vázquez-Mariño & Clodio González
Pérez, Nos lindeiros da galeguidade. Estudio antropolóxico do val de Fornela (etnohistoria,
etnomusicoloxía, etnografía), Santiago de Compostela (Consello da Cultura Galega),
2002, páxs. 23-327.
Gutiérrez Tuñón (1996) = Manuel Gutiérrez Tuñón (dir.), Atlas Lingüístico
de El Bierzo (ALBI). Volumen I. Léxico (1), [Ponferrada] (Instituto de Estudios Bercia-
nos), 1996.
Gutiérrez Tuñón (2002) = Manuel Gutiérrez Tuñón (dir.), Atlas Lingüístico
de El Bierzo (ALBI). Volumen I. Léxico (2), [Ponferrada] (Instituto de Estudios Bercia-
nos), 2002.
Instituto Nacional de Estadística (195?) = Instituto Nacional de Estadís-
tica, Nomenclátor de las ciudades, villas, lugares, aldeas y demás entidades de población de
España formado por el Instituto Nacional de Estadística con referencia al 31 de diciembre
de 1950. Provincia de León, Madrid (Sucesores de Rivadeneyra), 195?
RFA 14 (2014) páx. 199-245 [ISSN: 1578-9853]

244 FERNANDO ÁLVAREZ-BALBUENA GARCÍA
Instituto Nacional de Estadística (1973) = Instituto Nacional de Esta-
dística, Censo de la población de España de 1970. Nomenclátor de las ciudades, villas,
lugares, aldeas y demás entidades de población. Provincia de León. Tomo IV-24, Madrid
(Imprenta Nacional del Boletín Oficial del Estado), 1973.
Instituto Nacional de Estadística (1990) = Instituto Nacional de Estadís-
tica, Padrón municipal de habitantes 1986. Nomenclátor de las ciudades, villas, lugares,
aldeas y demás entidades de población con especificación de sus núcleos. León, Madrid
(I[nstituto] N[acional de] E[stadística] Artes Gráficas), 1990.
Instituto Nacional de Estadística (2014) = Instituto Nacional de Esta-
dística, Nomenclátor: Población del Padrón Continuo por Unidad Poblacional, Madrid
(Instituto Nacional de Estadística) [consulta: 20 de marzo del 2014], disponible en
World Wide Web: <http://www.ine.es/nomen2/index.do?accion=busquedaRapida&s
ubaccion=&numPag=0&ordenAnios=ASC&nombrePoblacion=fresnedelo&botonBu
squedaRapida=Consultar+selecci%F3n>.
Krüger (1925) = F[ritz] Krüger, «Mezcla de dialectos», n’Homenaje ofrecido a
Menéndez Pidal. Miscelánea de estudios lingüísticos, literarios e históricos, Madrid (Libre-
ría y Casa Editorial Hernando), vol. ii, 1925, páxs. 121-166.
Krüger (1957) = F[ritz] Krüger, «Notas de dialectología asturiana comparada»,
Boletín del Instituto de Estudios Asturianos, 30 (1957): 3-48.
Madoz (1847) = Pascual Madoz, Diccionario geográfico-estadístico-histórico de
España y sus posesiones de ultramar, Madrid (La Ilustración. Est. Tipográfico-Literario
Universal), vol. viii, 1847.
Martínez Fernández (1994) = Primitivo Martínez Fernández (ed.), Efeméri-
des y semblanzas fariegas, León (Editorial Evergráficas), 1994.
Menéndez García (1950) = Manuel Menéndez García, «Cruce de dialectos
en el habla de Sisterna (Asturias)», Revista de Dialectología y Tradiciones Populares, 6:
355-402.
Menéndez García (1951) = Manuel Menéndez García, «Algunos límites dia-
lectales en el occidente de Asturias», Boletín del Instituto de Estudios Asturianos, 14:
277-299.
Menéndez García (1963) = Manuel Menéndez García, El Cuarto de los Valles
(Un habla del occidente asturiano), Oviedo (Instituto de Estudios Asturianos), vol. i,
1963.
Miñano (1826) = Sebastián de Miñano, Diccionario geográfico-estadístico de Es-
paña y Portugal, Madrid (Imprenta de Pierart-Peralta), vol. iv, 1826.
Ramón Gurdiel (1998) = Salomé Ramón Gurdiel, El Valle de Fornela, 1998.
RFA 14 (2014) páx. 199-245 [ISSN: 1578-9853]

NA FRONTERA DEL ASTURLLIONÉS Y EL GALLEGOPORTUGUÉS 245
Rodríguez-Castellano (1951) = [Lorenzo Rodríguez-]C[astellano], «Notas
bibliográficas: “Menéndez García, Manuel. Cruce de dialectos en el habla de Sisterna
(Asturias), en Revista de Dialectología y Tradiciones Populares, t. vi. 1950, 355-401”»,
Boletín del Instituto de Estudios Asturianos, 12 (1951), páxs. 105-107.
Santamarina (2003) = Antón Santamarina (ed.), Diccionario de diccionarios.
Versión 3.0 (edición dixital en cd-rom), [Corunha] (Fundación Pedro Barrié de la
Maza), 2003.
Santos (1967) = Maria José de Moura Santos, Os falares fronteiriços de Trás-
os-Montes, Coimbra (Faculdade de Letras da Universidade de Coimbra – Instituto de
Estudos Românicos), 1967.
Seco Orosa (1998) = Ana Seco Orosa, «O trazado da fronteira do galego na
provincia de León», Estudios Bercianos, 24 (1998), páxs. 32-47.
Seco Orosa (2001) = Ana Seco Orosa, «Determinación da fronteira lingüística
entre o galego e o leonés nas provincias de León e Zamora», Revista de Filología Romá-
nica, 18 (2001), páxs. 73-102.
Seco Orosa (2004) = Ana Seco Orosa, «O trazado da fronteira oriental do gale-
go en León e Zamora», en Rosario Álvarez Blanco, Francisco Fernández Rei & Antón
Santamarina (eds.), A Lingua Galega: historia e actualidade. Actas do I Congreso Inter-
nacional, 16-20 de setembro de 1996, Santiago de Compostela, Santiago de Compostela
(Consello da Cultura Galega & Instituto da Lingua Galega), vol. 4, 2004, páxs. 415-
463.
Valcarze, Vello, Perez, Noboa, Guiraldez & Alvárez (1752) = Lorenzo de
Valcarze Mendoza, Anttonio Vello, Domingo Perez, Luis Anttonio de No-
boa, [Agustín] Guiraldez & Fran[cis]co de Alvárez, Respuestas deel R[ea]l Interro-
gatorio de el Lugar de Fresnedelo, 1752 [consulta: 20 de marzo del 2014], disponible en
World Wide Web: <http://pares.mcu.es/Catastro/>.
Vasconcellos (1929) = J[osé] Leite de Vasconcellos, «Breve estudo dos falares
de Riodonor e Guadramil», n’Opúsculos. Volume IV. Filologia (parte II), Coimbra (Im-
prensa da Universidade), 1929, páxs. 739-790.
Williams (1994) = Edwin Bucher Williams, Do latim ao português. Fonologia e
morfologia históricas da língua portuguesa, Rio de Janeiro (Edições Tempo Brasileiro),
1994.

Figura 1: Mapa de Fernidiellu y la so contorna.

Figura 2: Fernidiellu (Forniella) el 13 d’abril del 2014. Atrás y arriba del too,
L’Altu de Llamalluenga, de 1.856 metros.

Figura 3: Adoración Rodríguez Ramón (Fernidiellu, 1927).

ˈ ũ i s̺ ˈ p ɑ̃ j ̃ s̺
Figura 4: Sonograma de la secuencia [ˈũis̺ ˈpɑ̃js̺̃] na voz d’Adoración Rodríguez Ramón, fechu con ayuda de l’aplicación Praat
(versión 5.3.35), deseñada por Paul Boersma y David Weenink y disponible en World Wide Web: <http://www.fon.hum.uva.nl/
praat/>. La trescripción fonética ye ancha y simplifica dalgunos detalles.

ɑ l ˈ ɰ ũ ĩ s̺
Figura 5: Sonograma de la secuencia [ɑlˈɰũĩs̺] na voz d’Adoración Rodríguez Ramón, fechu cola aplicación Praat
(versión 5.3.35). La trescripción fonética ye ancha y simplifica dalgunos detalles.

ˈ r ĩ u s̺
ˈ r i u s̺
Figura 6: Sonogramas contrastaos de les secuencies [ˈrĩus̺] y [ˈrius̺] na voz d’Adoración
Rodríguez Ramón, fechos cola aplicación Praat (versión 5.3.35). La trescripción fonética
ye ancha y simplifica dalgunos detalles.

ˈ s̺ ɔ̃ j ̃ s̺
ˈ s̺ o j s̺
Figura 7: Sonogramas contrastaos de les secuencies [ˈs̺ɔ̃js̺̃] y [ˈs̺ojs̺] na voz d’Adoración
Rodríguez Ramón, fechos cola aplicación Praat (versión 5.3.35). La trescripción fonética
ye ancha y simplifica dalgunos detalles.

Figura 8: Fernidiellu (Forniella) el 13 d’abril del 2014.

