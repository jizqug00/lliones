Poesías

21
L´ osu ya you
Riba, na l.ladera de la braña,
víase la cabana.
El prau taba chenu de tou:
florinas espiertas, 
paxarines nos sendeiros
ya los xatos brincando pola nublina.
Achegóu la truena, 
chapinéi tou p’arriba
entre rebol.los ya bedules,
ya xunto al purtiel.lu: 
atopéime cono osu.
Chovía a esgaya, l’augua puleaba
nel teitu de l.lousas.
Tiréime nos feleitos, 
abracéi un tuérganu,
ya fíceme cumu que durmía.
L’osu venía aspacio, escurecía,
ya chegaba la nueite prieta.
Dime por vencida,
ya penséi: 
«tien que sere».

Guliscóu la mía cara, ya a escuras,
marchóu pol camín frescu.
Siempres m’alcordaréi d’aquel.lu:
sentire los sous güechus, amirando los mious.
22

23
Farraspinas
¿Ónde foi
la nevada d’antanu,
aquel.los anos
que la fame
pingaba nos gabiteiros?
¿Ónde foi 
la recha toucín
no pan de centenu,
ya las pel.ladas
aterecidas nel gurgüelu?
La güelga nos sendeiros, 
los papones,
los feisuelos,
las mormadas no muqueiru.
¿Ónde fuenon, digo,
los faloupos del miou pelu?



25
L´outuenu
Díxome alguién
que cayíu la fuecha
ya morrienon los santos.
A mi préstanme
los culores ya los golores
dulces del outuenu.
Las nueites ya las tardiquinas.
Escuitar el bastiu derrotáu
brincar polos frutales ruines.
Apretuñar los güechos
al ventanu
ya afalagar la güelga ferruñosa
d’una pumariel.la.
L’al.legría afuxe
cumu’l fumu, cumu la yezca,
con alcordanzas,
cumu l’esfuchagar de la nisal.
Lo que me prestaba entoncias
yera la bimba del branu,
refregar el vestidu estreitu,
a sones de bail.les eternos.

Xuntar los nuesos corazones
hasta cayere derrengaos
ya sentire aquel.los beisos
que yeran momentos sin fin.
¡Aiho!
Los silencios espúrrense
pola burl.la d’antanu,
la l.luna arrul.la una estrel.la.
Quiciás naide escuita.
26

27
L´iviernu
en Babia
Las fuechas faen remolinos
ya chapinan polos sendeiros solitarios,
afuxen del vierbu blancu,
que bien seguro, na tardiquina,
aparará no prau quietu.
Güel a esu:
a farraspa, a cuachu,
cumu a bastiu encanáu.
Entróu la blanca,
cayenon andurinas albas,   
ya mudánonse en sepia,
nos trampales del camín.
Nieva aiquí, nieva al.lí.
Nieva.
Nel mesmu momentu,
un gañidu lexanu, 
alcuerda ónde habita l’iviernu.



29
A el.la, Mari Carmen
Nestos versos
m`alcuerdo de dúas nenas
que brincaban xuntas nel camín.
Infancias de cielu azul
ya branos sin calcetos,
infancias de muñecas
revestidas conos trapos.
Agora soi a dicilo:
guardo na memoria
los instantes naquel.la fábrica,
l’estrueldu de botellos
ya’l sabor de las bebidas.
Burbuxas de la vida,
inorancias de la muerte.
Agora soi a dicilo:
Alcordanzas ya de mozas
nos bail.les de los pueblos,
las nueites contra’l tiempu,
amoríos nos sendeiros,

bodas ya los nenos.
—Güei, que pasan los anos,
pienso en todu aquel.lo—.
Agora, choro al dicilo:
zarraste lus tuos güechos 
azulines como’l xelu.
Anuitecía a la solombra
de diciembre na montaña,
chegóu el.la a buscate,
acuruxóute ya
atopóute de la manu, 
a escuras pol silenciu.
Güei, folgas cono bastiu 
ya las pavesas del iviernu, 
entre rebol.los ya bedules.
Anque me duelga, 
guardo nun rincón,
un chapu, cun afectu,
d’aquel refrescu d’Anaical.
30
(Esti poema yía pa Camen Arias, ficha de Aurelio ya Camen los de 
Ca Anaical, que murríu por Santa Barbara ya la su alma descansa 
en l.lousas de L.laciana.)

31
Cuando chega 
l´outuenu
Marchóu septiembre,
las solombras de las chamas
cubrienon el val.le d’amargura.
El fumu anublóu los mious güechos,
cuasi cona alcordanza
del branu qu’afuxíu pa siempre,
branu, que foi
polas rendixas del ventanu.
Una madre arreguila
l’enredar de los nenos,
brincando suenos d’infancia.
Entoncias, el sol yera tebiu,
aquel.las nueites l.largas
adormecían el camín,
arroupando la curuxa
no campanariu de la ilesia.
Na l.lamera tabas tu,
cona fardela chena de sentires
afamiáu d’amore,
prestábame endilgar la tua boca
ya afalagar los tuos dedos.

¡Entoncias yera entoncias!
¡Daquel.la yera daquel.la!
Non, nun volvisti…
L’outuenu entróu
cumu los galfarros del amanecerín,
aturuxando alredor de la muerte.
Cumu l’últimu dicire,
acal.lando la tardiquina.
¡Non, nun volvisti!, branu míu.
32

33
Ventanos
Sábeslu bien, 
que la vida nun espera.
Nin tan siquiera alcordando
aquel.las bocas afogadas,
que las suas bisagras
sonaban a nada.
Agora,
las cortinas tán
chenas d’ausencia.
Nun seremos capaces
de volvere a sere.
Tan solu rozaremos,
l’aire,
que xipla al nuesu l.lau.



P
réstame
Préstame sentire 
los nenos enredar,
sigui-l.lys las pisadas
cuando yá nun tán.
El pasu de los anos,
las cousinas del iviernu,
tapare cunu cobertore
alcordanzas ateridas.
Préstame, tamién,
la primera rayadina 
del sol nel miou ventanu, ya 
alzare, de cuandu en cuandu,
a outrus l.lugares lexanos.
35



37
Alcordanza
Búscote cumu si fora
l’acabóuse del outuenu
de la qu’arrul.lo nanas de manteiga,
chora’l bastiu cumu un saxu afogáu
qu’alcuerda cantaridas de fuechas cal.leitas.
La carqueixa yá atesora 
la sua vestimenta mariel.la,
bedules ya capudres, cuberturas de colores,
arroupan los salgüeiros, l’estrueldu de los ríos,
qu’escuitan el cal.lar del miou corazón.
Nun me queda
amore entre los dedos,
qu’atoupe’l tou silenciu amurmiáu,
retornará outra vez, aquel probe iviernu,
chenu de solombras escabardadas.



39
¡Ide!
Quédan-l.lys
nesi camin
alcordanzas d’aquel.los
tiempos de blandura.
El cielu encapotáu,
traxinando nubles,
chenu de solombras.
Algunas voces pequenas,
bufaban a las fuechas
rodando pol regueiru.
Risas, pisadas,
l’ecu nel barrancu.
La friura chegóu
apegada a las raíces,
ya escondíuse 
nel rostru de la tardiquina.
¡Vamos! ¡Ide!
Los paixarines durmen.
¡Vamos! ¡Ide!
Que’l silenciu
apoderóuse del aire.



41
La  florina xabonera
Repul.lecíu en xuliu,
restreguéi los suos pétalos
cono agua de la fontanina
ya sentí pompas de colores
nas mias manos.
De repente,
convirtíuse n’amorosín.
La yerba no prau 
areguila por ancima,
una pacha mariel.la
ya tien un aire,
qu’amurmia los branos.
Diránse las cigüeñas,
diránse polos montes
chevando las suas plumas
a outros val.les lexanos.
—Soi un paxarín que vos espera aiquí—.
¡Yía ansina la vida!
apéganse las fuechas,
n’orbachu de la mañanina.
(Saponaria Offinalis, flor chamada xabonera.)

Lu qu’hallarás de mi:
Un bastiu, que tirita nel ayere.
Soi espuma, soi la nublina.

43
Los l.lunes
Ayere foi l.lunes,
vi pasare las ougüechas
todas axuntadas,
con golores a manteiga.
Ayere foi l.lunes,
ya l’home siguía
na sua puerta,
atopando las astiel.las.
Ayere quixi
beisar la l.luna 
que bril.laba na mia cama, 
pero marchóu chapinando
p’encima de la ilesia.
Ayere, anublóuse tou,
ya la nueite chenóu las casas.
Ayere foi l.lunes,
ya la tristura aveiróuse,
aiquí, na mía alma.



45
No val.le 

d´Omaña
Arreguila los güechos,
l’outuenu vien aiqui.
Polas fuechas
qu’esmorrecen nos trampales
espurren los fleitos
qu’escurecen xuntos.
Achegan las gavanzas,
aflixan los rubores
ya acuruxan los iviernos.
Ena tardiquina,
naide dientro.
El val.le, nun momentu,
cal.lará quietu.



Solombras
Apiechéi cona chave,
la puertuca del silenciu.
¡Nun queda naide!
Apegáu al furacu del ventanu,
miaga un gatu aterecidu.
Antias, busquéi nel bagul
las alcordanzas de lus mious,
ya de los homes que moranon
los morrillos de la probe casa.
Trapos ya telares,
ya roupa blanca de cama,
que golían al fumu
del l.lume del iviernu.
47
¿Aónde tán el.los?
Nun queda naide,
las solombras de los cuerpos
que morrienon cono tiempu,
la friura nos calcaños
que rucanon naquel.los
duros anos.

Gril.lándanas
pa Lola
Las primeras gril.lándanas 
qu’atoupo na primavera,
yían pa la mia mama, Lola.
Cada pétalu qu’agarro 
pienso nel.la:
Sentada nel bancu del barriu,
calechando colas suas vecinas,
sonriendu cono ramu na manu
pa ponelu después
ancima de la l.lavadora.
49
El.la,
yía cumu l’aire na tarde,
mucher sin discansu,
traxina cumu l’azogue
del esguilu enos arbolinos.
Préstame sentame al sou l.lau,
debaxu del sol tebiu del branu, 
ya poder afalagar por siempre,
los sucos de la sua manu.



El mandil d´el.la
¡Cuántas al.legrías
aforran el tou estampáu!
Mandil tenchu,
empapáu cun golores
de piornu,
de l.leña,
d’agua,
de mexillas de mapola.
51
¡Cuántu dolore
aforra’l tou estampáu!
Fincas las raíces,
esbil.las l’amanecerin,
bocáu de madre,
de l.labriega,
de fema abnegada.
Tienes un secretín:
yeres dama del ocasu,
de la braña,
del tomiel.lu
de la nublina.



A  la tardiquina
Soi’l gril.lu d’una cana
qu’amira al cielu.
¡Nun me digas qué faigo aiquí!
Trampales alredor
de penas plumizas,
toi amirando.
Asómbranme esas murias 
que falan de los homes,
escuitan las praderas
ya acal.lan los sendeiros.
53
Palpitan paxarinos,
enredandu conas suas alas,
enas nubles flotantes.
Ya, sicasí, dícenme cousinas,
que trato d’entendere.
Diréime cuando las solombras
afalaguen las curuxas,
comu si supieran
que’l fríu
aspérame desde al.lí.



55
La balsada 
de L.luna
Naide semos,
inclusu los morrillos,
que cal.lan con bondade.
La balsada glacha,
entre fuxacas,
colore ablanu.
El bastiu piadosu
funde’l dolore 
nel polvu d’ortigas,
ya reguilan las raíces
rebuscando vida.
Entoncias,
víamus paredes,
había regueiros con chorros
de sones celestiales,
l.ladraban los perros
a nubles lexanas
ya’l romeiru perfumaba
las tartiquinas sutrumidas.

Agora,
naide semos, 
incluso l’agua
afuxe comu los branos
que yá nun tán.
(Pantanu de L.luna)
56

57
Lus homes 
 de la mina
Enxamás olvidaréi aquel.los anos,
onde‘l carbón
entisnaba las casas
ya las caras de los homes.
Lus pies aterecidos,
ya l’escuru de las nueites d’iviernu.
Enxamás olvidaréi aquel.los anos,
d´estrueldu de sirenas,
la sonrisa ya los güechos,
de caras emporcadas.
Los furacos,
los encanos,
el martiel.lu, 
la fardela.
Nun ulvidaréi, non, 
l’amargura de las mucheres 
alredor de la muerte,
ya las l.lágrimas de sangre,
salpicando l’abismu,
de los homes de la mina.
(A los mineiros de L.laciana)

59
El pasu del tiempu
¡Nun val enfoscase!
La vida yía ansina,
ancima del mulín
escarban unas pitas
achenas a tiempos de tristura.
Los homes deixan la sua memoria
ya bail.lan cuando los sones
chenan las ourechas 
cun xeitu ya al.legría.
¡Nun val enfoscase!
La vida yía ansina.
El mozu pica l.leña,
pal l.lume que s’afuega,
tan aprisa cumu’l tiempu.
Güei, la vida yía ansina,
sentire’l pasu los anos
qu’aléxanse ceo,
	
	
cumu pelusas d’amargón.



61
Lilas p´alcurdanzas
Güei, la casa güel a lilas,
las que me dabas ,
cuando la mia sonrisa,
tornábase outuenu gris.
Siempres quixi aquel.los días
que’l tiempu lu entamábamos nós:
él mesmu, alexóunus pa siempres.
Anque,
las solombras nun borraron los alcuerdos
que quedanon na esquina del escanu.
¿Qui foi de los momentos?
Todu:
algún iviernu blancu,
mancaduras sin consuelu,
metáforas del ayere.
Yá nun hai nublinas,
cruzasti cun bríu la nueite,
disculpando las torpezas,

escabuchandu a la tua lila perdida.
(¡Probe nena mía!).
Entre’l l.lume, cansu bedul,
fenecías al.lá, na lexanía de los mares.
Agora queda eso:
ausencias, un rostru difusu
que s’alexa na tierra,
nubles qu’apurren
cun levedá a la tristura…
La tristura.
(Pal miou amor, John, que fenecíu en mayu de 2018)

63
L´adiós
Al acabare la tardiquina, 
partían las ougüechas;
la montaña, impasible, 
contenía un adiós 
chenu de florinas, 
de cencerros, 
de l.ladridus, 
d’un branu serenu.
Palabras d’amor, 
ya tu ya you,
entre un sol qu’escuita 
los salgueiros nel ocasu,
afalagando las estrel.las.



P
rimavera
Sebes verdinas, 
xunto al ríu.
Parez un edén atrapáu
por golores d’hortelana.
Quiciás, hubo primavera
de chuvias enfurecidas,
quiciás, nun la viéramos.
65
Agora,
no prau esmeralda,
una l.lavandera blanca,
atoupa un saltasucos. 
Ancima, entre azulines,
los arcánxeles dibuxan
nubles de calostru.
Las primeras florinas,
salienon aprisa,
naquel.la nisal sin frutu.
Las penas, sin embargu,
asperan el sol,
qu’en poucus días,
beisará’l sou rostru plumizu.



67
La vida
A veces, 
yía bueno salire de la «osera». 
Echase a la vida,
anque xele u
caigan faloupus enormes.
Andare sin calcetos,
volvete pez sin neoprenu,
ya buscare l.lunas
de cielines turquesas.
Sentire pisadas sin nome,
ya entoncias,
quedate al.lí,
afalagando l’infinitu.

P
robe bedul
Na devesa,
valtáu no suelu,
muerre’l tueru
d’un blancu bedul.
De seguro la torva,
enturrióu la vida
de faloupus arrecidos.
69
Cumu son de pandeiru,
las fuechas mariel.las
aforran los suenos
d’algún paxarín.
¡Madeiru abatidu!
¡Encuchidu ya duloridu!
Entre l.lumiacos
ya’l verde mofu, 
flotas cun golores d’iviernu,
asperandu sere algún día,
un cachu tizón.

Las cousas van ansina.
Abaixo no val.le
el bramidu d’un ciervu
escabarda l’aire
de la nueite que vien.

71
Suenos
Ancima del cume neváu,
ruxe’l primer bostezu,
de la friura, sin alborotu.
L’home clava los güechos
al ventanu de la casa,
porque l’aire asustáu
picó ena sua puerta 
cona fuerza d’aquel.los
anos de golpes d’escopetas.
Naide contesta.
L’home sigue al.lí,
cona nariz apegada
al cristal, faciendo
esparabanes cono vahu,
ril.lando los sous dientes,
ya buscando batallas pasadas.
Nada.
El sendeiru atopóu
la nueite blanca.
Una mano aprieta la sua,
ya diz-l.ly aspaciu:

«Vamos, miou nenu».
Cona voz musga,
abarrancáu del momentu,
afuega cal.láu,
l’últimu adiós del amanecerín.
72

73
Cruda realidá
Despertare d’un mundu
cuyu tiempu nun existe.
Afogase
nel quiméricu pozu
cuyu fondu nun existe,
saltare ya saltare sobre
la cume esgurrumbada.
Entoncias,
el suenu más l.largu
foi cortu,
ya la florina encarnada
fenecíu na realidá.
El sol nun l.luce,
nun puede chorar,
el rigor del bastiu
asusaña la verdá.
Nun quiero ser xardineiru,
cuitu de verxel,
onde la rosa más guapa
arrabúñate hasta la fiel.

Sentéime al tuo l.lau
amirar lus paxarines
que yá nun tán.

75
Silenciu
Tardecina sin fuechas,
cono cielu aferruñáu,
faloupos fuxitivos   
posaos na solitaria cana.
Silenciu.
Sones chuviosos
sobre murias grises,
marcu esnudu
d’aquel outuenu.
Silenciu.

76

77
La sacavera
Torno mious güechos aspacio
ya veio nel arroyu l.limpiu,
un animalín prietu
cun pintas mariel.las.
Refúxase nun arbolín
comu si un bote de mar fora,
entre las oucas muertas.
Paecidu a un l.lumiacu:
una sacavera pegaxosa,
centinela d’un sol bril.lante,
esguila’l suo cuerpu 
al sentire la mia presencia.
—Aspero volvere a vela—,
cona al.legría pegada al cielu,
nun mundu imaxinariu,
amiro, una vez más,
el regueiru claru.
You envidio la l.libertade 
d’esi ser pequenu,
que cobixa los suenos
del augua que corre.



Vere la nieve cayere
Chegáu noviembre,  
el val.le quedaba sumidu  
nun guiñu de nostalxa ya resignación.
La devesa desfaía, poucu a poucu, abarrancada,  
mientras los faloupos aterrizaban al pía de la mia ventanina.   
La nieve cayía a esgaya, ya faía una imaxen encantadora,
sin la presencia de naide.
You, nun la vía cayere, simplemente la amiraba.

Güei, aspero a las fuechas
que muden de colore.
Envueltas nel cielo encarnáu,
—déxolas lu que faiga falta—
El.las yían las dueñas,
de la dicha que vien.

81
Castru la Lomba
Hubo un tiempu
que cubríu nel castru,
los homes aquel.los
enterranon las palabras
baixo la tierra,
amanon baixo la nieve
ya los sendeiros
perdíanse nel rocíu.
Hubo un tiempu
que la memoria
cal.lóu pa siempre,
afogando las l.lágrimas
baixo la tierra,
guardando silenciu
conas raíces
que falan d’el.los.
Dormen las suas vidas
entre las fuechas,
que nun son quien  
a dexalas.
(Castro la Lomba, Omaña)

83
La nuesa l.lingua
Quiciás los poetas
o las xentes qu’escriben
hestorias, ya espresan emociones,
quiciás, pergunten por quéi
una mucher de los val.les
entama versos ya sentires
nesta viecha l.lingua.
¡Qué guapura de l.lingua!
Cuando yera pequena,
La mía ma m’acurrucaba
nos suos brazos,
ya de la sua boca
salían nanas dulces,
entoncias, los mious güechos 
zarrábanse aspacio,
cumu pétalos de mapola.
¡Qué guapura de l.lingua!
Con el.la aprendí 
los nomes de las cousas:
abaxu, ablana, agora, ánxel,
caldu, cabritín, cansu,

farina, güevu, muñir…
¡Cuánto canbiamos tous!
Con el.la, chenéi
la mía vida de momentos
d’al.legría ya tristura,
afalaguéi’l bastiu
naquel.los días que
marchaban los que más quería,
también recibí la riñas
de maestros que nun la querían.
Pero
aún ansina, sentía la sua dulzura.
¡Pero, qué guapura de l.lingua!
Quiciás un día, los homes
escarben nel caxón
ya alcuentren el calecer
de lu que falaban los güelos.
Quiciás, sin querelu,
la guapura d’esta l.lingua vuele,
cumu alas d’andurina.
84
¡Ai madre! ¡Qué guapura de l.lingua!

Haikus
Momentos en pal.luezu

Nel camín viechu
onde la vida pasa
chegóu la fuecha.
L’ecu fala
entre utres ya corzos
86
gril.la un poema.
Pola devesa
cuando nun suena naide
brama’l bastiu.

En tolos l.laos
aspurren las florinas
praus de cuachu.
El golor a ti 
yía cumu la cereisal
87
ena mañana.
Chegóu’l fríu
entre faloupus
cayen las andurinas.

La tardiquina
cun nubles ya vellones
d’ougüecha
Una formiga
l.labriega nel ventanu
entre las yerbas.
88
Pensóu un día
que yera pumariel.la
na nevadina.
Nueite sin l.luna
una estrel.la chapina
entre’l cielu.

Ya al entrar la tardiquina,
partían las ougüechas. 
La montaña quietina contenía un adiós
chenu de florinas, cencerros ya l.ladridos
d’un branu serenu.



