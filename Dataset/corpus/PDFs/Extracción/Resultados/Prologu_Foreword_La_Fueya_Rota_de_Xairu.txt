Ye difícil explicar a dalguién a quien nun-y pres-
tan nin los llibros nin la lectura la fonda emoción que
se siente al entrar nuna biblioteca ou nuna llibrería
a la busca del momentu de felicidá qu’escuenden las
páxinas d’esi obxectu tan cotidianu que chamamos lli-
bru. De todas las definiciones de lo qué ye un llibru la
que más me presta ye la que da José María Merino na
narración «El viaje inexplicable», que fai parte de la
sua colección de relatos La puertas de lo posible:
Un libro es un objeto en forma de paralelepípedo te-
tragonal, compuesto por un conjunto de láminas, hojas,
páginas, rectangulares, finas, flexibles, de textura seca,
no sé expresar de otra manera su insólito tacto, cubier-
tas de signos gráficos, la mayoría en desuso, una especie
de mancha no homogénea, hecha de pequeñas partículas
agrupadas, que ocupa la casi toda la superficie de lámina,
u hoja, página, generalmente por su haz y por su envés.
Las láminas, hojas, páginas, están sujetas todas por uno
de sus extremos más largos, y el objeto se cubre, o pro-
tege, en su parte anterior y en su parte posterior, con dos

láminas de material más rígido que el resto. Es un objeto
curiosamente movedizo, que puede permanecer estable,
en su forma de paralelepípedo o abrirse en tantas posi-
ciones como láminas, que, como he dicho, tiene todos sus
lados exentos de sujeción, excepto el que las une a los de-
más, de forma que giran sobre él, adelante y atrás…
La descripción ye tan técnicamente precisa, deta-
llista y aséptica, que resulta fascinante precisamente
pola ausencia de la información substancial sobre lo
que realmente son los llibros: artefactos qu’interac-
tuan cona nuesa mente; cousas inertes, que, sicasí, son
quien a comunicar información, sentimientos, ideyas
y vida; máquinas conas que podemos viaxar al pasáu y
proyectanos al futuru; ferramientas que contribuyen a
transformar el nuesu ser, y de pasu a cambiar el mun-
du. Los llibros son, dende qu’existen, los llizaces nos
que se sustenta la cultura.
L’escritor norteamericanu Ray Bradbury na sua
novela Fahrenheit 451 xuega cona concepción del
llibru cumo una entidá poderosa, venerable y hasta
revolucionaria pa imaxinar nun futuru cercanu a una
sociedá anestesiada por una civilización de la imaxe
y el conformismu na que tódolos llibros están prohi-
bíos, y un cuerpu especial d’axentes estatales, los bom-
beiros, dedícase con furia inquisitorial a localizar los
últimos volúmenes que se conservan pa queimalos
públicamente. Por mui distópica que pueda parecer
esa obra, la historia proporciona exemplos a esga-

ya de que la queima de llibros ye tan antigua cumo
lo son los propios llibros, anque dalgunos episodios
están dolorosamente cerca de nós no tiempu, cumo
los llumes públicos feitos na Guerra Civil española
conas obras de dalgunos escritores qu’agora venera-
mos cumo Federico García Lorca, Antonio Machado,
Miguel Hernández, Juan Ramón Jiménez, Rafael Al-
berti…Volviendo a la novela de Bradbury, ésta remata
d’una manera esperanzadora: los llibros resístense a
morrer, pues nos requeixos más apartaos de la sociedá
urbana hai una resistencia organizada, los homes-lli-
bru, encargaos de memorizar y transmitir oralmente
esas obras pa evitar que la destrucción de los sous so-
portes físicos suponga tamién la muerte de las histo-
rias y del saber del que son depositarios. ¿Cuesta pen-
sar en dalgo asina? La verdá, non. El premiu Nobel
de literatura Frederic Mistral no sou poema Calendau
rememoraba con encesu lirismu la postración del oc-
citanu, la primer llengua romance de cultura na Edá
Media, afogada pol puxu del francés pero abelugada
por siegros entre los más humildes:
… destrounado, / Messo à pèd nus, badaiounado, /
La lengo d’O, pamens fiero coume toujour, /S’enanè viéu-
re encò di pastre / E di marin ... A soun mal-astre, / Gènt
de terro e de mar, sian demoura fidèu. / Bruno, au-jour-
d’uei, remo e rastello; / Mai la naturo l’encastello, A pèr
courouno lis estello, Lis oundo a pèr mirau, li pin a pèr
ridèu …

[…destronada, conos pías desnudos, amordazada, la
llengua d’Oc, siempres argullosa, marchóu conos pastores
y los marineiros… y na sua desgracia, nós las xentes del
campu y del mar, permanecimos fieles a ella. Güei ye mo-
rena, y garra’l remu y el restriellu; pero la Naturaleza ye’l
sou palaciu, y por corona tien las estrellas, y por espeyu
las olas, y por cortinas los pinos…]
Los versos de Mistral valen pa muitas outras llen-
guas que pasoron por idénticas circunstancias de de-
cadencia. Esi foi’l casu de la llionesa, que d’una dómi-
na de plenitú medieval acabóu por convertise nuna
llengua puramente oral completamente desconectada
de la cultura lletrada, condición na que permanecíu
menospreciada cientos d’años, pero bien viva. Las
cousas pudieron siguir asina hasta la completa desa-
parición del llionés, y sin que nadie se llamentara por
ello. Pero ocurríu dalgo con una enorme potencialidá
p’alterar el devenir de los acontecimientos: la publica-
ción d’un llibru. Si, en 1907 aparecíu en Llión el primer
llibru impresu nesti vieyu idioma, un llibru modestu,
cumo lo ye la xente que fala la llengua que reflexan
las suas páxinas. A esi llibru, anque de manera lenta,
siguieron outros. El llionés inicióu entós un caminu
inversu al imaxináu por Bradbury pa los llibros, de la
oralidá más absoluta pasóu al períodu de la escritura.
Ye curioso constatar qu’esti tiempu en que vivimos no
qu’esti idioma vai morriendo con cada falante que nos
abandona, tamién ye’l momentu de mayor ilusión.
Y esto ye asina gracias a autores cumo Xairu López,

que ye quien a facer transitar al llionés dende’l mundu
de la palabra al de la lletra impresa. Nun se despisten
pola pasión d’esti escritor polas palabras d’esta tierra,
lo substancial d’esta obra nun ye l’empréu d’un peque-
ñu idioma, lo realmente notable de La Fueya Rota ye
l’usu LITERARIU que fai d’esta llengua pa construir
ficciones que nos adientran no labirintu de los miste-
rios del alma humana, y que llogran que xurda en nós
la emoción más fonda, la que sentimos al zarrar las
páxinas d’esti llibru maravillosu, que ye más —muitu
más— qu’un simple obxectu cotidianu, ye una chave
p’abrir un instante de felicidá.


