Los estudiosos de la tradición oral suelen distinguir trés xéneros
narrativos orales principales: el mitu, el cuentu ya la ḷḷienda, anque la sua
diferenciación puede ser problemática pues todos comparten la mesma
sustancia narrativa, asina que muitas veces la clasificación d’un testu
popular depende de la interpretación del relatu que se faiga tanto por
quien lu cuenta, como pol que lu escuita. D’esta manera, se la narración
s’asitia nun planu máxico-relixosu, estaremos ante un mitu; falaremos
de ḷḷienda se l’aḷḷugamientu del relatu yía histórico-local; ya, por último,
d’un cuentu se se considera ficción atemporal ya nun tien vinculaciones
xeográficas (Pedrosa et al. 2008: 36).
Esti ḷḷibru trata sobre un tipu concretu de ḷḷiendas ḷḷionesas que
podemos chamar mitolóxicas d’alcuerdu cona clasificación que propunxo
Julio Caro Baroja no sou tratadín De los arquetipos y leyendas, ya que
tienen como característica más destacada la d’estar protagonizadas por
seres imaxinarios que la nuesa tradición relaciona con ḷḷugares caracte-
rísticos del paisaxe ḷḷionés. Estas ḷḷiendas conforman la mitoloxía popular
del viechu reinu de Ḷḷión (Ḷḷión, Zamora ya Salamanca), anque sobre
esti aspectu del nuesu patrimoniu inmaterial hai un mayor númaru
d’informaciones ya datos procedentes de la provincia ḷḷionesa, que cuenta
con un conxuntu importante d’estudios ya compilaciones de ḷḷiendas
gracias al ḷḷabor de muitos investigadores como Julián Sanz Martínez,
el Padre César Morán, Francisco Javier Rúa Aller, Manuel Emilio Rubio
Gago, Matías Diez Alonso ya, especialmente, de Julio Camarena ya José
Luis Puerto, entrambos los dous responsables de los trabachos de reco-
chida de ḷḷiendas más importantes feitos en Ḷḷión.
La mitoloxía ḷḷionesa tien un estreito parentescu conas mitoloxías
populares del restu d’Europa, ya más en concretu conas tradiciones mito-
lóxicas del norte ya occidente de la Península Ibérica onde, por exemplu,
rescamplan las ḷḷiendas sobre los mouros míticos, las mouras (ou xanas),
los encantos ya los tesouros fantásticos, tradiciones que tamién tienen
una destacada presencia no reinu de Ḷḷión.

Resulta problemáticu pronunciase sobre l’orixe d’estas ḷḷiendas
míticas que pervivienon de forma oral nas zonas rurales ḷḷionesas prác-
ticamente hasta güei. Yía posible qu’al menos una parte d’estas narra-
ciones tengan una antigüedá considerable, ya inclusive qu’en dalgún
casu estéamos ante los devaluaos restos d’una antigua mitoloxía anterior
a la cristianización de Ḷḷión, anque, de ser esto asina, la sua conservación
nun pudo faese más que d’una manera puntual ya fragmentaria, descon-
testualizada, privada de la sua significación orixinal ya subordinada a
los esquemas de la relixón dominante. Mircea Eliade (1981: 168) indicóu
sobre esta posibilidá que las “religiones y las mitologías populares, las
únicas formas paganas vivas en el momento del triunfo del cristianismo
(pero de las que no sabemos apenas nada, ya que no tuvieron expre-
sión escrita) han sobrevivido, cristianizadas, en las tradiciones de las
poblaciones rurales. Como se trataba esencialmente de una religión de
estructura agrícola, cuyas raíces se hunden en el Neolítico, es probable
que el folklore europeo conserve aún una herencia prehistórica. Pero
estas supervivencias de los mitos y comportamientos religiosos arcaicos,
a pesar de constituir un fenómeno espiritual importante, no tuvieron en
el plano cultural más que modestas consecuencias.” Julio Caro Baroja,
no trabachu amentáu, dixo que las ḷḷiendas mitolóxicas serían el resultáu
de la decadencia ya limitación de las concepciones relixosas antiguas
(esencialmente griegas ya romanas) pol éxitu de la fe cristiana lo que
ḷḷevóu, por un ḷḷau, a la desaparición de los grandes mitos por prohibi-
ción espresa, pero tamién a la pervivencia de ciertos mitos menores en
contestos sociales rurales ya en relación con elementos naturales mui
concretos como montes, cuevas, fuentes ou fenómenos metereolóxicos.
Xosé María González Reboredo (1971: 46) traza un interesante esquema
del orixe ya evolución del sistema míticu gaḷḷegu que pudo ser idén-
ticu n’outras tierras del norte d’España. Pa esti antropólogu l’aniciu de
los seres míticos en Galicia pertenez a un sustratu indoeuropéu, anque
l’asociación de seres femeninos cona culuebra, l’augua ya la ḷḷuna provién
d’una dómina inda más antigua, la del horizonte cultural neolíticu.
Estas ideyas primitivas soportanon continuas tresformaciones ya cono
tiempu fonon incorporando los siguientes elementos: una superposición
d’elementos romanos sobre outros similares xenéricos esistentes dende
antias; la reestructuración del orde mitolóxicu feita pol cristianismu
qu’eliminóu a estos seres ou los convirtíu en diabólicos; las influencias de
la épica medieval ultrapirenáica; ya, como consecuencia de todo lo ante-

rior, los seres míticos orixinarios sufrienon una decadencia progresiva,
perdiendo los relatos coherencia ya personalidá yá que nun se conocen
los nomes de los seres míticos orixinarios ya solo pueden deducise polos
sous atributos.
No casu de Ḷḷión Francisco Javier Fernández Conde (1989: 88) cues-
tiona la esistencia d’auténticos mitos, polo menos no supuestu de que por
mitu entendamos las historias paradigmáticas con significación relixosa
relativas a los oríxenes d’un pueblu ou grupu social, ya con unos protago-
nistas que son, invariablemente, seres suprahumanos ou sobrenaturales.
Sicasí, pa valorar a xeitu la esistencia ou non de mitos na nuesa tradición
oral hai que tener en cuenta que’l conceptu de mitu yía polisémicu, de
perfiles discutidos ya que nun tien siempres ya necesariamente un valor
relixosu ou cuasi-relixosu. Asina, el mitu tamién yía un discursu que
recueche feitos trescendentales ya básicos de la cosmovisión d’un grupu
social que cumple una función sociolóxica como xustificar, racionalizar,
sancionar ou esplicar los datos socioculturales d’una sociedá (Aparicio
Casado 1999: 320). Pola sua parte, l’helenista Geoffrey S. Kirk (2006:
307-317), na tipoloxía que propunxo sobre las funciones que cumple’l
mitu, apuntóu, entre outras, la de ser usáu simplemente como narración
destinada al entretenimientu, ou la de tener un fin especulativu, acla-
ratoriu ou esplicativu. La función ou la significación que tienen estas
narraciones orales yía una clave fundamental pa comprender la persis-
tencia de ḷḷiendas míticas na sociedá rural ḷḷionesa, anque muitas veces
la sua importancia aparente nun vaiga acuḷḷá d’ufiertar una esplicación
popular a un elementu xeográficu ou metereolóxicu.
Remato esta introducción espresando’l mieu agradecimientu a
tódalas personas que m’aportanon informaciones, suxerencias ou ayuda,
ya de manera especial a Fran Allegre, Inaciu Hevia Llavona, Fernando
Álvarez-Balbuena García, Cristobo de Milio Carrín, José Alfredo
Hernández Rodríguez, Ángel Iglesias Ovejero, ya Alberto Álvarez Peña,
ilustrador ya prologista d’esti trabachu, pero que sobre todo yía amigu
ya inspirador d’esta obra. Faigo estensiva la mia gratitú a la Fundación
Joaquín Díaz ya a la Fundación Belenos yá que las páxinas de las suas
publicaciones periódicas, respectivamente la Revista de Folklore ya la
revista Asturies: Memoria encesa d’un país, acochenon dalgunos de los
estudios nos que se basa esta Mitoloxía popular del reinu de Ḷḷión.

